{
  "id": 308,
  "title": "Cвятителю Нектарию Эгинскому",
  "content": "Тропарь, глас 1-й: Силиврии отрасль и Эгины хранителя, в последняя лета явльшагося, добродетели друга искренняго, Нектария почтим вернии, яко божественнаго служителя Христова: точит бо цельбы многоразличныя благочестно вопиющим: слава Прославльшему тя Христу, слава Давшему ти чудес благодать, слава Действующему тобою всем исцеления. Кондак, глас 2-й: Божественный гром, труба духовная, веры насадителю и отсекателю ересей, Троицы угодниче, великий святителю Нектарие, со ангелы предстоя присно, моли непрестанно о всех нас. Молитва: О, Святителю Нектарие, отче Богомудрый! Приими, блюстителю веры православныя, исповедание устен людей христоименитых, собранных днесь в храме благодатию Божиею, в тебе живущею. Весть бо достиже до предел Российских, яко ты, великий во святых угодниче Христов, во всех концех вселенныя призывающим имя твое являешися и от раковыя болезни исцеление даруеши. Слышахом об иерее, тебе тезоименитом и храм во имя твое созидавшем, со скорбьми велиими. Раковою убо язвою грудною поражен бе, крови на всяк день точащейся, и страждаше люте; дела же своего святаго не оставляше. Внезапу ты, Святителю многомилостиве, с небесе сшед, ему во храме предстал еси в видимом образе. Он же, непщуя тя собрата, едина от смертных быти, прошаше молитв твоих и рече: «Боляй есмь вельми, обаче хощу святый олтарь наздати, да поне единожды святую литургию вкупе с прихожаны совершу; послежде и умрети готов есмь, смерть бо мя не страшит». Ты же, отче, безплотен сый, слезами лице свое орошаше! и объем страдальца, лобызаше и, глаголя: «Не тужи, чадо мое, яко, болезнию испытан, здрав будеши. Вси убо о чудеси сем ведати имут». Он же, исцелен быв, абие разуме, с кем беседоваше, тебе невидиму бывшу. О, великий угодниче Христов Нектарие! Храм оный свершен есть ныне и чудеса твои, аки море преизливающееся, умножишася! Мы же познахом, яко молитве праведника должно поспешествуемой быти усердием нашим к службе Божией и решимостию за Христа умирати, да здрави обрящемся. Молят тя, отче праведный, болящая чада твоя: да свершается с нами воля Божия, благая, угодная и совершенная, не хотящи смерти грешнику, но еже обратитися и живу быти ему. Ты же, провозвестниче воли Божией, исцели ны благодатным явлением своим, да велик будет Бог на небеси и на земли во веки веков! Аминь.",
  "originalUrl": "https://www.molitvoslov.com/text737.htm",
  "createdAt": "2025-09-20T21:21:34.313Z",
  "updatedAt": "2025-09-22T11:39:16.976Z",
  "url": "cvyatitelyu-nektariyu-eginskomu",
  "contentModern": "Тропарь, глас 1-й: Силиврии отрасль и Эгины хранителя, в последняя лета явльшагося, добродетели друга искренняго, Нектария почтим вернии, яко божественнаго служителя Христова: точит бо цельбы многоразличныя благочестно вопиющим: слава Прославльшему тя Христу, слава Давшему ти чудес благодать, слава Действующему тобою всем исцеления. Кондак, глас 2-й: Божественный гром, труба духовная, веры насадителю и отсекателю ересей, Троицы угодниче, великий святителю Нектарие, со ангелы предстоя присно, моли непрестанно о всех нас. Молитва: О, Святителю Нектарие, отче Богомудрый! Приими, блюстителю веры православныя, исповедание устен людей христоименитых, собранных днесь в храме благодатию Божиею, в тебе живущею. Весть бо достиже до предел Российских, яко ты, великий во святых угодниче Христов, во всех концех вселенныя призывающим имя твое являешися и от раковыя болезни исцеление даруеши. Слышахом об иерее, тебе тезоименитом и храм во имя твое созидавшем, со скорбьми велиими. Раковою убо язвою грудною поражен бе, крови на всяк день точащейся, и страждаше люте; дела же своего святаго не оставляше. Внезапу ты, Святителю многомилостиве, с небесе сшед, ему во храме предстал еси в видимом образе. Он же, непщуя тя собрата, едина от смертных быти, прошаше молитв твоих и рече: «Боляй есмь вельми, обаче хощу святый олтарь наздати, да поне единожды святую литургию вкупе с прихожаны совершу; послежде и умрети готов есмь, смерть бо мя не страшит». Ты же, отче, безплотен сый, слезами лице свое орошаше! и объем страдальца, лобызаше и, глаголя: «Не тужи, чадо мое, яко, болезнию испытан, здрав будеши. Вси убо о чудеси сем ведати имут». Он же, исцелен быв, абие разуме, с кем беседоваше, тебе невидиму бывшу. О, великий угодниче Христов Нектарие! Храм оный свершен есть ныне и чудеса твои, аки море преизливающееся, умножишася! Мы же познахом, яко молитве праведника должно поспешествуемой быти усердием нашим к службе Божией и решимостию за Христа умирати, да здрави обрящемся. Молят тя, отче праведный, болящая чада твоя: да свершается с нами воля Божия, благая, угодная и совершенная, не хотящи смерти грешнику, но еже обратитися и живу быти ему. Ты же, провозвестниче воли Божией, исцели ны благодатным явлением своим, да велик будет Бог на небеси и на земли во веки веков! Аминь.",
  "summary": {
    "text": "Православная молитва для духовного чтения, укрепления веры и общения с Богом. Содержит прошения о милости, благодати.",
    "tags": [
      "общая молитва",
      "общее",
      "православные молитвы",
      "молитвенник",
      "духовность",
      "вера"
    ]
  },
  "explanation": "Эта молитва помогает верующему в духовном общении с Богом, укреплении веры и получении благодатной помощи в различных жизненных обстоятельствах.",
  "relatedPrayers": [
    {
      "id": 5,
      "title": "Благодарение за всякое благодеяние Божие",
      "url": "blagodarenie-za-vsyakoe-blagodeyanie-bozhie",
      "commonTags": [
        "общая молитва"
      ]
    },
    {
      "id": 14,
      "title": "Благодарственные молитвы по Святом Причащении - ко святому причащению",
      "url": "blagodarstvennye-molitvy-po-svyatom-prichaschenii",
      "commonTags": [
        "общая молитва",
        "общее"
      ]
    },
    {
      "id": 472,
      "title": "Чин чтения 12-ти псалмов",
      "url": "chin-chteniya-12-ti-psalmov",
      "commonTags": [
        "общая молитва",
        "общее"
      ]
    },
    {
      "id": 431,
      "title": "Чин литии, совершаемой мирянином дома и на кладбище",
      "url": "chin-litii-sovershaemoy-miryaninom-doma-i-na-kladbische",
      "commonTags": [
        "общее"
      ]
    },
    {
      "id": 346,
      "title": "Чин молитвеннаго утешения сродников живот свой самовольне скончавшаго",
      "url": "chin-molitvennago-utesheniya-srodnikov-zhivot-svoy-samovolne-skonchavshago",
      "commonTags": [
        "общая молитва",
        "общее"
      ]
    }
  ],
  "seoOptimized": {
    "title": "Cвятителю Нектарию Эгинскому",
    "description": "Православная молитва для духовного чтения, укрепления веры и общения с Богом. Содержит прошения о милости, благодати.",
    "keywords": [
      "общая молитва",
      "общее",
      "православные молитвы",
      "молитвенник",
      "духовность",
      "вера"
    ],
    "canonicalUrl": "https://molitvy-dnya.ru/prayer/cvyatitelyu-nektariyu-eginskomu",
    "structuredData": {
      "@type": "Article",
      "headline": "Cвятителю Нектарию Эгинскому",
      "description": "Православная молитва для духовного чтения, укрепления веры и общения с Богом. Содержит прошения о милости, благодати.",
      "keywords": "общая молитва, общее, православные молитвы, молитвенник, духовность, вера",
      "articleBody": "Тропарь, глас 1-й: Силиврии отрасль и Эгины хранителя, в последняя лета явльшагося, добродетели друга искренняго, Нектария почтим вернии, яко божественнаго служителя Христова: точит бо цельбы многоразличныя благочестно вопиющим: слава Прославльшему тя Христу, слава Давшему ти чудес благодать, слава Действующему тобою всем исцеления. Кондак, глас 2-й: Божественный гром, труба духовная, веры насадителю и отсекателю ересей, Троицы угодниче, великий святителю Нектарие, со ангелы предстоя присно, моли непрестанно о всех нас. Молитва: О, Святителю Нектарие, отче Богомудрый! Приими, блюстителю веры православныя, исповедание устен людей христоименитых, собранных днесь в храме благодатию Божиею, в тебе живущею. Весть бо достиже до предел Российских, яко ты, великий во святых угодниче Христов, во всех концех вселенныя призывающим имя твое являешися и от раковыя болезни исцеление даруеши. Слышахом об иерее, тебе тезоименитом и храм во имя твое созидавшем, со скорбьми велиими. Раковою убо язвою грудною поражен бе, крови на всяк день точащейся, и страждаше люте; дела же своего святаго не оставляше. Внезапу ты, Святителю многомилостиве, с небесе сшед, ему во храме предстал еси в видимом образе. Он же, непщуя тя собрата, едина от смертных быти, прошаше молитв твоих и рече: «Боляй есмь вельми, обаче хощу святый олтарь наздати, да поне единожды святую литургию вкупе с прихожаны совершу; послежде и умрети готов есмь, смерть бо мя не страшит». Ты же, отче, безплотен сый, слезами лице свое орошаше! и объем страдальца, лобызаше и, глаголя: «Не тужи, чадо мое, яко, болезнию испытан, здрав будеши. Вси убо о чудеси сем ведати имут». Он же, исцелен быв, абие разуме, с кем беседоваше, тебе невидиму бывшу. О, великий угодниче Христов Нектарие! Храм оный свершен есть ныне и чудеса твои, аки море преизливающееся, умножишася! Мы же познахом, яко молитве праведника должно поспешествуемой быти усердием нашим к службе Божией и решимостию за Христа умирати, да здрави обрящемся. Молят тя, отче праведный, болящая чада твоя: да свершается с нами воля Божия, благая, угодная и совершенная, не хотящи смерти грешнику, но еже обратитися и живу быти ему. Ты же, провозвестниче воли Божией, исцели ны благодатным явлением своим, да велик будет Бог на небеси и на земли во веки веков! Аминь.",
      "inLanguage": "ru"
    }
  },
  "enhancedAt": "2025-09-22T11:39:16.976Z",
  "version": "2.0"
}