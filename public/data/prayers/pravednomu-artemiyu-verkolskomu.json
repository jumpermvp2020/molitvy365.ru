{
  "id": 290,
  "title": "Праведному Артемию Веркольскому",
  "content": "Тропарь, глас 2-й: Вышняго повелением, тученосным облаком, небо помрачившим и молниям блистающим, грому же возшумевшему с прещением, испустил еси душу твою в руце Господеви, премудре Артемие, и ныне предстоиши Престолу Владыки всех, иже верою и любовию приходящим к тебе, подая исцеление всем неотложно и моляся Христу Богу спастися душам нашим. Кондак, глас 8-й: Возсия днесь пресветлая память премудраго Артемия; богоданная благодать, яко реки, изливает от целебных мощей его дивная исцеления, имиже от многоразличных недуг избавляемся, с верою приемлюще я и взывающе: радуйся, Артемие богомудре. Молитва: Святый угодниче Божий, праведный Артемие, присный хранителю святыя веры Православныя и близкий защитниче всего севернаго края Российския страны! Призри милостивно на усердную молитву нас, грешных, и твоим благомощным предстательством испроси нам у Господа прощение согрешений наших, преспеяние в вере и благочестии и ограждение от козней диавольских. Моли Господа, да хранит во здравии и непременяемом благополучии верных людей своих, да подаст стране нашей мир и тишину, а нам нелицемерное послушание; да сподобит всех нас получити, по христианстей кончине, Небесное Царствие, идеже вси праведнии вместе с тобою, вечно славят Отца и Сына и Святаго Духа. Аминь.",
  "originalUrl": "https://www.molitvoslov.com/text700.htm",
  "createdAt": "2025-09-20T21:20:54.545Z",
  "updatedAt": "2025-09-22T03:50:11.466Z",
  "url": "pravednomu-artemiyu-verkolskomu",
  "contentModern": "Тропарь, глас 2-и: Вышняго повелением, тученосным облаком, небо помрачившим и молниям блистающим, грому же возшумевшему с прещением, испустил еси душу твою в руце Господеви, премудре Артемие, и ныне предстоиши Престолу Владыки всех, иже верою и любовию приходящим к тебе, подая исцеление всем неотложно и моляся Христу Богу спастися душам нашим. Кондак, глас 8-и: Возсия сегодня пресветлая память премудраго Артемия; богоданная благодать, яко реки, изливает от целебных мощеи его дивная исцеления, имиже от многоразличных недуг избавляемся, с верою приемлюще я и взывающе: радуися, Артемие богомудре. Молитва: Святыи угодниче Божии, праведныи Артемие, присныи хранителю святыя веры Православныя и близкии защитниче всего севернаго края Россииския страны! Призри милостивно на усердную молитву нас, грешных, и твоим благомощным предстательством испроси нам у Господа прощение согрешении наших, преспеяние в вере и благочестии и ограждение от кознеи диавольских. Моли Господа, да хранит во здравии и непременяемом благополучии верных людеи своих, да подаст стране нашеи мир и тишину, а нам нелицемерное послушание; да сподобит всех нас получити, по христианстеи кончине, Небесное Царствие, идеже вси праведнии вместе с тобою, вечно славят Отца и Сына и Святаго Духа. Аминь.",
  "summary": {
    "text": "Краткая молитва.",
    "tags": [
      "Господу"
    ]
  }
}