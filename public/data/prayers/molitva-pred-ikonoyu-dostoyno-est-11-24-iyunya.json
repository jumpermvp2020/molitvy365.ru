{
  "id": 395,
  "title": "Молитва пред иконою \"Достойно есть\" (11 / 24 Июня)",
  "content": "О, Пресвятая Дево Богородице, в скорбях наших едино утешение! Тобою, Дево Богородице, пение послушника афонского чудесне дополнися: восполни убо и наша силы духовные, яко да возможем достойно пети Тя, воистину рождшую Спасителя миру. Вознеси моление к Сыну Твоему о нас, да не оскудеет вера в нас грешных, юже диавол исхитити тщится в рабех твоих и во всем христианском роде. О сих сокрушенным сердцем помолимся. Помози нашему маловерию, еже в нас дела злонравныя посеявает, самолюбие же и гордыню, сребролюбие и сластолюбие, невоздержание и пианство, от нихже да избавимся предстательством Твоим, Пречистая, и да сподобимся спасение получити благодатию Господа нашего Иисуса Христа, Ему же подобает честь, благодарение и поклонение, со Безначальным Его Отцем и со Святым и Единосущным Ему Духом, во веки веков.",
  "originalUrl": "https://www.molitvoslov.com/text861.htm",
  "createdAt": "2025-09-20T21:24:40.094Z",
  "updatedAt": "2025-09-22T03:50:11.445Z",
  "url": "molitva-pred-ikonoyu-dostoyno-est-11-24-iyunya",
  "contentModern": "О, Пресвятая Дево Богородице, в скорбях наших едино утешение! Тобою, Дево Богородице, пение послушника афонского чудесне дополнися: восполни убо и наша силы духовные, яко да возможем достоино пети Тя, воистину рождшую Спасителя миру. Вознеси моление к Сыну Твоему о нас, да не оскудеет вера в нас грешных, юже диавол исхитити тщится в рабех твоих и во всем христианском роде. О сих сокрушенным сердцем помолимся. Помози нашему маловерию, еже в нас дела злонравныя посеявает, самолюбие же и гордыню, сребролюбие и сластолюбие, невоздержание и пианство, от нихже да избавимся предстательством Твоим, Пречистая, и да сподобимся спасение получити благодатию Господа нашего Иисуса Христа, Ему же подобает честь, благодарение и поклонение, со Безначальным Его Отцем и со Святым и Единосущным Ему Духом, во веки веков.",
  "summary": {
    "text": "Краткая молитва.",
    "tags": [
      "Богородица"
    ]
  }
}