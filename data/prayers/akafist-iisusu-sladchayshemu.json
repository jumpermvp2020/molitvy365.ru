{
  "id": 12,
  "title": "Акафист Иисусу Сладчайшему",
  "content": "Кондак 1 Возбра́нный Воево́до и Го́споди, а́да победи́телю, я́ко изба́влься от ве́чныя сме́рти, похва́льная воспису́ю Ти, созда́ние и раб Твой; но я́ко име́яй милосе́рдие неизрече́нное, от вся́ких мя бед свободи́, зову́ща: Иису́се, Сы́не Бо́жий, поми́луй мя. \nИкос 1 Ангелов Тво́рче и Го́споди cил, отве́рзи ми недоуме́нный ум и язы́к на похвалу́ пречи́стаго Твоего́ и́мене, я́коже глухо́му и гугни́вому дре́вле слух и язы́к отве́рзл еси́, и, глаго́лаше зовы́й такова́я: Иису́се пречу́дный, áнгелов удивле́ние; Иису́се преси́льный, прароди́телей избавле́ние. Иису́се пресла́дкий, патриа́рхов велича́ние; Иису́се пресла́вный, царе́й укрепле́ние. Иису́се прелюби́мый, проро́ков исполне́ние; Иису́се преди́вный, му́чеников кре́посте. Иисусе прети́хий, мона́хов ра́досте; Иису́се преми́лостивый, пресви́теров сла́досте. Иису́се премилосе́рдый, по́стников воздержа́ние; Иису́се пресла́достный, преподо́бных ра́дование. Иисусе пречестны́й, де́вственных целому́дрие; Иису́се предве́чный, гре́шников спасе́ние. Иису́се, Сы́не Бо́жий, поми́луй мя. \nКондак 2 Ви́дя вдови́цу зе́льне пла́чущу, Го́споди, я́коже бо тогда́ умилосе́рдився, сы́на ея́ на погребе́ние несо́ма воскреси́л еси́; си́це и о мне умилосе́рдися, Человеколю́бче, и грехми́ умерщвле́нную мою́ ду́шу воскреси́, зову́щую: Аллилу́иа. \nИкос 2 Ра́зум неуразуме́нный разуме́ти Фили́пп ища́, Го́споди, покажи́ нам Отца́, глаго́лаше; Ты же к нему́: толи́кое вре́мя сый со Мно́ю, не позна́л ли еси́, я́ко Отец во Мне, и Аз во Отце́ есмь? Те́мже, Неизсле́дованне, со стра́хом зову́ Ти: Иису́се, Бо́же предве́чный; Иису́се, Царю́ преси́льный. Иису́се, Влады́ко долготерпели́вый; Иису́се, Спа́се преми́лостивый. Иису́се, храни́телю мой преблаги́й; Иису́се, очи́сти грехи́ моя́. Иису́се, отыми́ беззако́ния моя́; Иису́се, отпусти́ непра́вды моя́. Иису́се, наде́ждо моя́, не оста́ви мене́; Иису́се, помо́щниче мой, не отри́ни мене́. Иису́се, Созда́телю мой, не забу́ди мене́; Иису́се, Па́стырю мой, не погуби́ мене́. Иису́се, Сы́не Бо́жий, поми́луй мя. \nКондак 3 Си́лою свы́ше апо́столы облеки́й, Иису́се, во Иерусали́ме седя́щия, облецы́ и мене́, обнаже́ннаго от вся́каго благотворе́ния, теплото́ю Ду́ха Свята́го Твоего́ и даждь ми с любо́вью пе́ти Тебе́: Аллилу́иа. \nИкос 3 Име́яй бога́тство милосе́рдия, мытари́ и гре́шники, и неве́рныя призва́л еси́, Иису́се; не пре́зри и мене́ ны́не, подо́бнаго им, но, я́ко многоце́нное ми́ро, приими́ песнь сию́: Иису́се, си́ло непобеди́мая; Иису́се, ми́лосте безконе́чная. Иису́се, красото́ пресве́тлая; Иису́се, любы́ неизрече́нная. Иису́се, Сы́не Бо́га Жива́го; Иису́се, поми́луй мя гре́шнаго. Иису́се, услы́ши мя в беззако́ниих зача́таго; Иису́се, очи́сти мя во гресе́х рожде́ннаго. Иису́се, научи́ мя непотре́бнаго; Иису́се, освети́ мя те́мнаго. Иису́се, очи́сти мя скве́рнаго; Иису́се, возведи́ мя блу́днаго. Иису́се, Сы́не Бо́жий, поми́луй мя. \nКондак 4 Бу́рю вну́трь име́яй помышле́ний сумни́тельных, Петр утопа́ше; узре́в же во пло́ти Тя су́ща, Иису́се, и по вода́м ходя́ща, позна́ Тя Бо́га и́стиннаго и, ру́ку спасе́ния получи́в, рече́: Аллилу́иа. \nИкос 4 Слы́ша слепы́й мимоходя́ща Тя, Го́споди, путе́м, вопия́ше: Иису́се, Сы́не Дави́дов, поми́луй мя! И, призв́ав, отве́рзл еси́ о́чи его́. Просвети́ у́бо ми́лостию Твое́ю о́чи мы́сленныя се́рдца и мене́, вопию́ща Ти и глаго́люща: Иису́се, вы́шних Созда́телю; Иису́се, ни́жних Искупи́телю. Иису́се, преиспо́дних потреби́телю; Иису́се, всея́ тва́ри украси́телю. Иису́се, души́ моея́ уте́шителю; Иису́се, ума́ моего́ просвети́телю. Иису́се, се́рдца моего́ весе́лие; Иису́се, те́ла моего́ здра́вие. Иису́се, Спа́се мой, спаси́ мя; Иису́се, све́те мой, просвети́ мя. Иису́се, му́ки вся́кия изба́ви мя; Иису́се, спаси́ мя недосто́йнаго. Иису́се, Сы́не Бо́жий, поми́луй мя. \nКондак 5 Богото́чною Кро́вию я́коже искупи́л еси́ нас дре́вле от зако́нныя кля́твы, Иису́се, си́це изми́ нас от се́ти, е́юже змий запя́т ны страстьми́ плотски́ми, и блу́дным наважде́нием, и злым уны́нием, вопию́щия Ти: Аллилу́иа. \nИкос 5 Ви́девше о́троцы евре́йстии во о́бразе челове́честем Созда́вшаго руко́ю челове́ка, и Влады́ку разуме́вше Его́, потща́шася ветвьми́ угоди́ти Ему́, оса́нна вопию́ще. Мы же песнь прино́сим Ти, глаго́люще: Иису́се, Бо́же и́стинный; Иису́се, Сы́не Дави́дов. Иису́се, Царю́ пресла́вный; Иису́се, Агнче непоро́чный. Иису́се, Па́стырю преди́вный; Иису́се, храни́телю во мла́дости мое́й. Иису́се, корми́телю во ю́ности мое́й; Иису́се, похвало́ в ста́рости мое́й. Иису́се, наде́жде в сме́рти мое́й; Иису́се, животе́ по сме́рти мое́й. Иису́се, утеше́ние мое́ на суде́ Твое́м; Иису́се, жела́ние мое́, не посрами́ мене́ тогда́. Иису́се, Сы́не Бо́жий, поми́луй мя. \nКондак 6 Пропове́дник богоно́сных веща́ние и глагол́ы исполня́я, Иису́се, на земли́ я́влься и с челове́ки Невмести́мый пожил еси́, и боле́зни на́ша подъя́л еси́, отню́дуже ра́нами Твои́ми мы исцеле́вше, пе́ти навыко́хом: Аллилу́иа. \nИкос 6 Возсия́ вселе́нней просвеще́ние и́стины Твоея́, и отгна́ся лесть бесо́вская: и́доли бо, Спа́се наш, не терпя́ще Твоея́ кре́пости, падо́ша. Мы же, спасе́ние получи́вше, вопие́м Ти: Иису́се, и́стино, лесть отгоня́щая; Иису́се, све́те, превы́шший всех све́тлостей. Иису́се, Царю́, премога́яй всех кре́пости; Иису́се, Бо́же, пребыва́яй в ми́лости. Иису́се, Хле́бе Живо́тный, насы́ти мя а́лчущаго; Иису́се, исто́чниче ра́зума, напо́й мя жа́ждущаго. Иисусе, оде́ждо весе́лия, оде́й мя тле́ннаго; Иису́се, покро́ве ра́дости, покры́й мя недосто́йнаго. Иису́се, пода́телю прося́щим, даждь мне плач за грехи́ моя́; Иису́се, обре́тение и́щущим, обря́щи ду́шу мою́. Иису́се, отве́рзителю толку́щим, отве́рзи се́рдце мое́ окая́нное; Иису́се, Искупи́телю гре́шных, очи́сти беззако́ния моя́. Иису́се, Сы́не Бо́жий, поми́луй мя. \nКондак 7 Хотя́ сокрове́нную та́йну от ве́ка откры́ти, я́ко овча́ на заколе́ние веде́н был еси́, Иису́се, и я́ко а́гнец пря́мо стригу́щаго его́ безгла́сен, и я́ко Бог из ме́ртвых воскре́сл еси́, и со сла́вою на небеса́ возне́слся еси́, и нас совоздви́гл еси́, зову́щих: Аллилу́иа. \nИкос 7 Ди́вную показа́ тварь, явле́йся Творе́ц нам: без се́мене от Де́вы воплоти́ся, из гро́ба, печа́ти не руши́в, воскре́се, и ко апо́столом, две́рем затворе́нным, с пло́тию вни́де. Те́мже чудя́щеся, воспои́м: Иису́се, Сло́ве необыме́нный; Иису́се, Сло́ве несогляда́емый. Иису́се, си́ло непостижи́мая; Иису́се, му́дросте недомы́слимая. Иису́се, Божество́ неопи́санное; Иису́се, госпо́дство неисче́тное. Иису́се, ца́рство непобеди́мое; Иису́се, влады́чество безконе́чное. Иису́се, кре́посте высоча́йшая; Иису́се, вла́сте ве́чная. Иису́се, Тво́рче мой, уще́дри мя; Иису́се, Спа́се мой, спаси́ мя. Иису́се, Сы́не Бо́жий, поми́луй мя. \nКондак 8 Стра́нно Бо́га вочелове́чшася ви́дяще, устрани́мся су́етнаго ми́ра и ум на Боже́ственная возложи́м. Сего́ бо ра́ди Бог на зе́млю сни́де, да нас на небеса́ возведе́т, вопию́щих Ему: Аллилу́иа. \nИкос 8 Весь бе в ни́жних, и вы́шних ника́коже отступи́ Неисче́тный, егда́ во́лею нас ра́ди пострада́, и сме́ртию Свое́ю на́шу смерть умертви́, и воскресе́нием живо́т дарова́ пою́щим: Иису́се, сла́досте серде́чная; Иису́се, кре́посте теле́сная. Иису́се, све́тлосте душе́вная; Иису́се, быстрото́ у́мная. Иису́се, ра́досте со́вестная; Иису́се, наде́ждо изве́стная. Иису́се, па́мяте предве́чная; Иису́се, похвало́ высо́кая. Иису́се, сла́во моя́ превознесе́нная; Иису́се, жела́ние мое́, не отри́ни мене́. Иису́се, Па́стырю мой, взыщи́ мене́; Иису́се, Спа́се мой, спаси́ мене́. Иису́се, Сы́не Бо́жий, поми́луй мя. \nКондак 9 Все естество́ а́нгельское безпреста́ни сла́вит пресвято́е и́мя Твое́, Иису́се, на небеси́: Свят, Свят, Свят, вопию́ще; мы же гре́шнии на земли́ бре́нными устна́ми вопие́м: Аллилу́иа. \nИкос 9 Вети́я многовеща́нныя, я́коже ры́бы безгла́сныя ви́дим о Тебе́, Иису́се, Спа́се наш: недоуме́ют бо глаго́лати, ка́ко Бог непрело́жний и челове́к соверше́нный пребыва́еши? Мы же та́инству дивя́щеся, вопие́м ве́рно: Иису́се, Бо́же предве́чный; Иису́се, Царю́ ца́рствующих. Иису́се, Влады́ко владе́ющих; Иису́се, Судие́ живы́х и ме́ртвых. Иису́се, наде́ждо ненаде́жных; Иису́се, утеше́ние пла́чущих. Иису́се, сла́во ни́щих; Иису́се, не осуди́ мя по дело́м мои́м. Иису́се, очи́сти мя по ми́лости Твое́й; Иису́се, отжени́ от мене́ уны́ние. Иису́се, просвети́ моя́ мы́сли серде́чныя; Иису́се, даждь ми па́мять сме́ртную. Иису́се, Сы́не Бо́жий, поми́луй мя. \nКондак 10 Спасти́ хотя́ мир, Восто́че восто́ком, к те́мному за́паду — естеству́ на́шему прише́д, смири́лся еси́ до сме́рти; те́мже превознесе́ся и́мя Твое́ па́че вся́каго и́мене, и от всех коле́н небе́сных и земны́х слы́шиши: Аллилу́иа. \nИкос 10 Царю́ Преве́чный, Уте́шителю, Христе́ и́стинный, очи́сти ны от вся́кия скве́рны, я́коже очи́стил еси́ де́сять прокаже́нных, и исцели́ ны, я́коже исцели́л еси́ сребролюби́вую ду́шу Закхе́а мытаря́, да вопие́м Ти, во умиле́нии зову́ще: Иису́се, сокро́вище нетле́нное; Иису́се, бога́тство неистощи́мое. Иису́се, пи́ще кре́пкая; Иису́се, питие́ неисчерпа́емое. Иису́се, ни́щих оде́яние; Иису́се, вдов заступле́ние. Иису́се, си́рых защи́тниче; Иису́се, тружда́ющихся по́моще. Иису́се, стра́нных наста́вниче; Иису́се, пла́вающих ко́рмчий. Иису́се, бу́рных оти́шие; Иису́се Бо́же, воздви́гни мя па́дшаго. Иису́се, Сы́не Бо́жий, поми́луй мя. \nКондак 11 Пе́ние всеумиле́нное приношу́ Ти недосто́йный, вопию́ Ти я́ко ханане́а: Иису́се, поми́луй мя; не дщерь бо, но пло́ть и́мам страстьми́ лю́те беся́щуюся и я́ростию пали́мую, и исцеле́ние даждь вопию́щу Ти: Аллилу́иа. \nИкос 11 Светопода́тельна свети́льника су́щим во тьме́ неразу́мия, пре́жде гоня́й Тя Па́вел, богоразу́мнаго гла́са си́лу внуши́ и душе́вную быстроту́ уясни́; си́це и мене́ те́мныя зе́ницы душе́вныя просвети́, зову́ща: Иису́се, Царю́ мой прекре́пкий; Иису́се, Бо́же мой преси́льный. Иису́се, Го́споди мой пребезсме́ртный; Иису́се, Созда́телю мой пресла́вный. Иису́се, Наста́вниче мой предо́брый; Иису́се, Па́стырю мой преще́дрый. Иису́се, Влады́ко мой преми́лостивый; Иису́се, Спа́се мой премилосе́рдый. Иису́се, просвети́ моя́ чу́вствия, потемне́нныя страстьми́; Иису́се, исцели́ мое́ те́ло, острупле́нное грехми́. Иису́се, очи́сти мой ум от по́мыслов су́етных; Иису́се, сохрани́ се́рдце мое́ от по́хотей лука́вых. Иису́се, Сы́не Бо́жий, поми́луй мя. \nКондак 12 Благода́ть пода́ждь ми, всех долго́в реши́телю, Иису́се, и приими́ мя ка́ющася, я́коже прия́л еси́ Петра́, отве́ргшагося Тебе́, и призови́ мя уныва́ющаго, я́коже дре́вле Па́вла, гоня́ща Тя, и услы́ши мя, вопию́ща Ти: Аллилу́иа. \nИкос 12 Пою́ще Твое́ вочелове́чение, восхваля́ем Тя вси, и ве́руем со Фомо́ю, я́ко Госпо́дь и Бог еси́, седя́й со Отце́м и хотя́й суди́ти живы́м и ме́ртвым. Тогда́ у́бо сподо́би мя десна́го стоя́ния, вопию́щаго: Иису́се, Царю́ предве́чный, поми́луй мя; Иису́се, цве́те благово́нный, облагоуха́й мя. Иису́се, теплото́ люби́мая, огре́й мя; Иису́се, хра́ме предве́чный, покры́й мя. Иису́се, оде́ждо све́тлая, украси́ мя; Иису́се, би́сере честны́й, осия́й мя. Иису́се, ка́меню драги́й, просвети́ мя; Иису́се, со́лнце пра́вды, освети́ мя. Иису́се, све́те святы́й, облиста́й мя; Иису́се, боле́зни душе́вныя и теле́сныя изба́ви мя. Иису́се, из руки́ сопроти́вныя изми́ мя; Иису́се, огня́ неугаси́маго и про́чих ве́чных мук свободи́ мя. Иису́се, Сы́не Бо́жий, поми́луй мя. \nКондак 13 О, пресла́дкий и всеще́дрый Иису́се! Приими́ ны́не ма́лое моле́ние сие́ на́ше, я́коже прия́л еси́ вдови́цы две ле́пте, и сохрани́ достоя́ние Твое́ от враг ви́димых и неви́димых, от наше́ствия иноплеме́нних, от неду́га и гла́да, от вся́кия ско́рби и смертоно́сныя ра́ны, и гряду́щия изми́ му́ки всех, вопию́щих Ти: Аллилуиа, aллилуиа, aллилуиа. (Kондак читается трижды) \nИкос 1 Ангелов Тво́рче и Го́споди cил, отве́рзи ми недоуме́нный ум и язы́к на похвалу́ пречи́стаго Твоего́ и́мене, я́коже глухо́му и гугни́вому дре́вле слух и язы́к отве́рзл еси́, и, глаго́лаше зовы́й такова́я: Иису́се пречу́дный, áнгелов удивле́ние; Иису́се преси́льный, прароди́телей избавле́ние. Иису́се пресла́дкий, патриа́рхов велича́ние; Иису́се пресла́вный, царе́й укрепле́ние. Иису́се прелюби́мый, проро́ков исполне́ние; Иису́се преди́вный, му́чеников кре́посте. Иисусе прети́хий, мона́хов ра́досте; Иису́се преми́лостивый, пресви́теров сла́досте. Иису́се премилосе́рдый, по́стников воздержа́ние; Иису́се пресла́достный, преподо́бных ра́дование. Иисусе пречестны́й, де́вственных целому́дрие; Иису́се предве́чный, гре́шников спасе́ние. Иису́се, Сы́не Бо́жий, поми́луй мя. \nКондак 1 Возбра́нный Воево́до и Го́споди, а́да победи́телю, я́ко изба́влься от ве́чныя сме́рти, похва́льная воспису́ю Ти, созда́ние и раб Твой; но, я́ко име́яй милосе́рдие неизрече́нное, от вся́ких мя бед свободи́, зову́ща: Иису́се, Сы́не Бо́жий, поми́луй мя. \nМолитва Влады́ко Го́споди Иису́се Христе́ Бо́же мой, Иже неизрече́ннаго ра́ди Твоего́ человеколю́бия на коне́ц веко́в во плоть оболки́йся от Присноде́вы Мари́и, сла́влю о мне Твое́ спаси́тельное промышле́ние, раб Твой, Влады́ко; песносло́влю Тя, я́ко Тебе́ ра́ди Отца́ позна́х; благословлю́ Тя, Его́же ра́ди и Дух Святы́й в мир прии́де; покланя́юся Твое́й по пло́ти Пречи́стей Ма́тери, такове́й стра́шней та́йне послужи́вшей; восхваля́ю Твоя́ а́нгельская ликостоя́ния, я́ко воспева́тели и служи́тели Твоего́ вели́чествия; ублажа́ю Предте́чу Иоа́нна, Тебе́ крести́вшаго, Го́споди; почита́ю и провозвести́вшия Тя проро́ки, прославля́ю апо́столы Твоя́ святы́я; торжеству́ю же и му́ченики, свяще́нники же Твоя́ сла́влю; покланя́юся преподо́бным Твои́м, и вся Твоя́ пра́ведники пе́стунствую. Такова́го и толи́каго мно́гаго и неизрече́ннаго ли́ка Боже́ственнаго в моли́тву привожду́ Тебе́, Всеще́дрому Бо́гу, раб Твой, и сего́ ра́ди прошу́ мои́м согреше́нием проще́ния, е́же да́руй ми всех Твои́х ра́ди святы́х, изря́днее же святы́х Твои́х щедро́т, я́ко благослове́н еси́ во ве́ки. Ами́нь.",
  "originalUrl": "https://www.molitvoslov.com/text11.htm",
  "createdAt": "2025-09-20T21:08:33.902Z",
  "updatedAt": "2025-09-22T03:50:11.416Z",
  "url": "akafist-iisusu-sladchayshemu",
  "contentModern": " Кондак 1\nО Победоносный Воевода и Господь, победивший ад! Я — Твоё создание и слуга — как избавленный от вечной смерти, приношу Тебе хвалу. Но Ты, имеющий неизреченное милосердие, освободи меня от всяких бед — и я буду взывать: Иисусе, Сыне Божий, помилуй меня.\n\n Икос 1\nТворец ангелов и Господь сил, открой мой непонятливый ум и язык для хвалы Твоего Пречистого Имени — как некогда глухому и немому Ты открыл слух и речь. И пусть я говорю так:\nИисусе преславный — удивление ангелов;\nИисусе превечный — избавление прародителей;\nИисусе сладчайший — честь патриархов;\nИисусе славный — укрепление царей;\nИисусе возлюбленный — исполнение пророков;\nИисусе дивный — крепость мучеников;\nИисусе тихий — радость монахов;\nИисусе милостивый — утешение священников;\nИисусе щедрый — укрепление постников;\nИисусе сладостный — радость преподобных;\nИисусе честный — целомудрие девственных;\nИисусе предвечный — спасение грешников.\nИисусе, Сыне Божий, помилуй меня.\n\n Кондак 2\nУвидев плачущую вдову, Ты, Господи, сострадал и воскресил её сына, которого несли хоронить. Так же помилуй и меня, Человеколюбец, и оживи мою душу, умерщвлённую грехами. Я зову: Аллилуйя.\n\n Икос 2\nФилипп просил понять непостижимое: «Покажи нам Отца». Ты ответил: «Столько времени Я с вами — разве ты не понял? Отец во Мне, и Я в Отце». Потому, Неисследимый, со страхом взываю:\nИисусе, Боже предвечный;\nИисусе, Царь славы;\nИисусе, Владыка долготерпеливый;\nИисусе, Спаситель милостивый;\nИисусе, Благой Хранитель мой — очисти мои грехи;\nИисусе, сними мои беззакония;\nИисусе, прости мне неправды;\nИисусе, надежда моя — не оставь меня;\nИисусе, Помощник мой — не отринь меня;\nИисусе, Создатель мой — не забудь меня;\nИисусе, Пастырь мой — не погуби меня.\nИисусе, Сыне Божий, помилуй меня.\n\n Кондак 3\nКак Ты облек апостолов силой свыше в Иерусалиме, Иисусе, так и меня, лишённого добрых дел, облеки теплотою Святого Духа и дай мне с любовью петь Тебе: Аллилуйя.\n\n Икос 3\nТы, богатый милосердием, призывал мытарей, грешников и неверующих. Не презри и меня, подобного им, но прими эту песнь, как драгоценное миро:\nИисусе, сила непобедимая;\nИисусе, милость бесконечная;\nИисусе, светлая красота;\nИисусе, неизреченная любовь;\nИисусе, Сыне Бога Живого — помилуй меня грешного;\nИисусе, услышь меня, во беззакониях зачатого;\nИисусе, очисти, во грехах рождённого;\nИисусе, научи недостойного;\nИисусе, просвети тёмного;\nИисусе, очисти осквернённого;\nИисусе, подними заблудшего.\nИисусе, Сыне Божий, помилуй меня.\n\n Кондак 4\nКогда Пётр тонул в буре сомнений, он увидел Тебя во плоти, идущего по воде; узнал в Тебе истинного Бога, получил Твою спасительную руку и сказал: Аллилуйя.\n\n Икос 4\nСлепой, услышав, что Ты проходишь, воскликнул: «Иисусе, Сыне Давидов, помилуй меня!» — и Ты открыл его глаза. Открой милостью духовные очи и моего сердца; я говорю:\nИисусе, Творец высших;\nИисусе, Искупитель низших;\nИисусе, победитель преисподних сил;\nИисусе, Украситель всей твари;\nИисусе, Утешитель моей души;\nИисусе, Просветитель моего ума;\nИисусе, Радость моего сердца;\nИисусе, Здоровье моего тела;\nИисусе, Спаситель мой — спаси меня;\nИисусе, Свет мой — просвети меня;\nИисусе, от всякой муки избавь меня;\nИисусе, спаси меня недостойного.\nИисусе, Сыне Божий, помилуй меня.\n\n Кондак 5\nКак Ты искупил нас Боготочной Кровью от клятвы закона, так освободи нас от сетей, которыми змей опутывает — плотскими страстями, блудным наваждением и злым унынием. Мы взываем: Аллилуйя.\n\n Икос 5\nЕврейские отроки увидели на Твоих руках Творца, Который создал человека, поняли, что Ты — Владыка, и со ветвями кричали: «Осанна!» Мы же поём тебе:\nИисусе, Боже истинный;\nИисусе, Сыне Давидов;\nИисусе, Царь славный;\nИисусе, Агнец непорочный;\nИисусе, Пастырь дивный;\nИисусе, хранитель в моей молодости;\nИисусе, кормитель в моей юности;\nИисусе, похвала в моей старости;\nИисусе, надежда в моей смерти;\nИисусе, жизнь после моей смерти;\nИисусе, утешение на Твоём суде — не посрами меня тогда.\nИисусе, Сыне Божий, помилуй меня.\n\n Кондак 6\nИсполнив пророчества, Ты явился на земле и, Невместимый, жил с людьми; Ты взял наши болезни, и ранами Твоими мы исцелились. Потому поём: Аллилуйя.\n\n Икос 6\nТвой свет истины озарил вселенную и изгнал бесовскую ложь: идолы не выстояли пред Твоей силой. Получив спасение, взываем:\nИисусе, Истина, разгоняющая ложь;\nИисусе, Свет, превосходящий всякий свет;\nИисусе, Царь, побеждающий все силы;\nИисусе, Бог, пребывающий в милости;\nИисусе, Хлеб Жизни — насыть меня алчущего;\nИисусе, Источник разума — напои меня жаждущего;\nИисусе, Одежда радости — одень меня тленного;\nИисусе, Покров счастья — покрой меня недостойного;\nИисусе, дающий просящим — дай мне плач о грехах;\nИисусе, отыскание ищущих — найди мою душу;\nИисусе, открывающий стучащим — открой моё окаянное сердце;\nИисусе, Искупитель грешных — очисти мои беззакония.\nИисусе, Сыне Божий, помилуй меня.\n\n[PAGE_BREAK]\n Кондак 7\nЖелая открыть сокровенную от веков тайну, Ты, как овца, был ведён на заклание и как безгласный агнец пред стригущим; но как Бог воскрес из мёртвых, со славой вознёсся на небеса и вместе с Собой поднял нас, взывающих: Аллилуйя.\n\n Икос 7\nТворец явил чудесное: без семени воплотился от Девы, из гроба воскрес, не нарушив печати, и вошёл к апостолам при закрытых дверях. Удивляясь, поём:\nИисусе, Слово непостижимое;\nИисусе, Слово неисследимое;\nИисусе, Сила недосягаемая;\nИисусе, Премудрость неизъяснимая;\nИисусе, Божество неописуемое;\nИисусе, Господство бесчислимое;\nИисусе, Царство непобедимое;\nИисусе, Владычество бесконечное;\nИисусе, Крепость высочайшая;\nИисусе, Власть вечная;\nИисусе, Творец мой — помилуй меня;\nИисусе, Спаситель мой — спаси меня.\nИисусе, Сыне Божий, помилуй меня.\n\n Кондак 8\nВидя, как Бог стал человеком, оставим суетный мир и устремим ум к Божественному: ради этого Бог сошёл на землю — чтобы возвести нас на небеса. И мы взываем: Аллилуйя.\n\n Икос 8\nБудучи весь с нами внизу, Ты, Неизменный, не оставил высоты: по воле пострадал ради нас, смертью Своей умертвил нашу смерть и воскресением даровал жизнь поющим:\nИисусе, радость сердца;\nИисусе, крепость тела;\nИисусе, свет души;\nИисусе, быстрота ума;\nИисусе, мир совести;\nИисусе, надёжная надежда;\nИисусе, память вечная;\nИисусе, высокая похвала;\nИисусе, слава моя превознесённая;\nИисусе, желание моё — не отринь меня;\nИисусе, Пастырь мой — отыщи меня;\nИисусе, Спаситель мой — спаси меня.\nИисусе, Сыне Божий, помилуй меня.\n\n Кондак 9\nВсё ангельское воинство непрестанно славит Твоё Пресвятое Имя на небесах, взывая: «Свят, Свят, Свят!» Мы же, грешные, на земле своими слабыми устами говорим: Аллилуйя.\n\n Икос 9\nКрасноречивые мудрецы нередко немеют, когда речь о Тебе, Иисусе Спаситель: как объяснить, что Ты — неизменный Бог и совершенный Человек? Мы же, дивясь тайне, верно взываем:\nИисусе, Боже предвечный;\nИисусе, Царь царствующих;\nИисусе, Владыка владеющих;\nИисусе, Судия живых и мёртвых;\nИисусе, надежда безнадёжных;\nИисусе, утешение плачущих;\nИисусе, слава нищих — и не суди меня по делам моим;\nИисусе, очисти меня по милости Твоей;\nИисусе, отгони от меня уныние;\nИисусе, просвети мои сердечные мысли;\nИисусе, дай мне память смертную.\nИисусе, Сыне Божий, помилуй меня.\n\n Кондак 10\nЖелая спасти мир, Восток с высоты пришёл к нашему тёмному «западу» — к человеческой природе — и смирился до смерти. Поэтому Имя Твоё превознесено выше всякого имени, и все — небесные и земные — говорят: Аллилуйя.\n\n Икос 10\nЦарь Предвечный, Утешитель, Христос истинный, очисти нас от всякой нечистоты — как очистил десять прокажённых; исцели нас — как исцелил душу алчного Закхея. Так мы умильно взываем:\nИисусе, сокровище нетленное;\nИисусе, богатство неисчерпаемое;\nИисусе, пища крепкая;\nИисусе, питьё неистощимое;\nИисусе, одежда нищих;\nИисусе, заступник вдов;\nИисусе, защитник сирых;\nИисусе, помощь труждающимся;\nИисусе, наставник странникам;\nИисусе, кормчий плавающим;\nИисусе, тишина в бурю;\nИисусе Боже, подними меня падшего.\nИисусе, Сыне Божий, помилуй меня.\n\n[PAGE_BREAK]\n Кондак 11\nЯ приношу Тебе, недостойный, умилённую песнь, как хананеянка взывала: «Иисусе, помилуй меня!» — и прошу: не дочь, но моё тело терзается страстями, душа горит яростью. Даруй исцеление, и я скажу: Аллилуйя.\n\n Икос 11\nТы дал свет преследователю Павлу, сделав его светильником для тех, кто во тьме. Так же просвети и мои душевные очи:\nИисусе, Царь мой крепчайший;\nИисусе, Боже мой славный;\nИисусе, Господи бессмертный;\nИисусе, Создатель мой прославленный;\nИисусе, Наставник мой благий;\nИисусе, Пастырь мой щедрый;\nИисусе, Владыка мой милостивый;\nИисусе, Спаситель мой милосердный;\nИисусе, просвети чувства, омрачённые страстями;\nИисусе, исцели тело, изъязвлённое грехами;\nИисусе, очисти ум от суетных помыслов;\nИисусе, сохрани сердце от злых похотей.\nИисусе, Сыне Божий, помилуй меня.\n\n Кондак 12\nПодай мне благодать, Разрешитель всех долгов, Иисусе, и прими меня кающегося — как принял Петра, отрёкшегося, и призвал унывающего Павла, гнавшего Тебя. Услышь меня, взывающего: Аллилуйя.\n\n Икос 12\nВоспевая Твоё вочеловечение, все Тебя прославляем и с Фомой исповедуем: Ты — Господь и Бог, сидящий с Отцом и грядущий судить живых и мёртвых. Тогда сподоби меня стать одесную — и я буду говорить:\nИисусе, Царь предвечный — помилуй меня;\nИисусе, благоуханный цвет — благоухай меня;\nИисусе, тепло любви — согрей меня;\nИисусе, храм предвечный — укрой меня;\nИисусе, светлая одежда — укрась меня;\nИисусе, честный жемчуг — озари меня;\nИисусе, драгоценный камень — просвети меня;\nИисусе, солнце правды — освети меня;\nИисусе, святой свет — озари меня;\nИисусе, от душевных и телесных болезней избавь меня;\nИисусе, из руки противников изыми меня;\nИисусе, от огня неугасимого и прочих вечных мук освободи меня.\nИисусе, Сыне Божий, помилуй меня.\n\n Кондак 13\nО, Иисусе пресладкий и всещедрый! Прими нашу малую молитву, как принял Ты две лепты вдовицы; сохрани Своё наследие от врагов видимых и невидимых, от нашествия иноплеменных, от болезней и голода, от всякой скорби и смертоносной язвы; и от будущих мук освободи всех, кто взывает к Тебе: Аллилуйя, аллилуйя, аллилуйя. (Кондак читается трижды)\n\n[PAGE_BREAK]\n Икос 1 (повтор)\nТворец ангелов и Господь сил, открой мой ум и язык для хвалы Твоего Пречистого Имени — как некогда глухому и немому Ты открыл слух и речь. И пусть я говорю так:\nИисусе преславный — удивление ангелов; Иисусе предвечный — избавление прародителей; Иисусе сладчайший — честь патриархов; Иисусе славный — укрепление царей; Иисусе возлюбленный — исполнение пророков; Иисусе дивный — крепость мучеников; Иисусе тихий — радость монахов; Иисусе милостивый — утешение священников; Иисусе щедрый — поддержка постников; Иисусе сладостный — радость преподобных; Иисусе честный — целомудрие девственных; Иисусе предвечный — спасение грешников. Иисусе, Сыне Божий, помилуй меня.\n\n Кондак 1 (повтор)\nО Победоносный Воевода и Господи, победивший ад! Как избавленный от вечной смерти, я приношу Тебе хвалу; но Ты, имеющий неизреченное милосердие, освободи меня от всяких бед — я взываю: Иисусе, Сыне Божий, помилуй меня.\n\n[PAGE_BREAK]\n Молитва\nВладыко Господи Иисусе Христе, Боже мой! Ради неизреченной Твоей любви к людям Ты в конце веков облекся во плоть от Приснодевы Марии. Я, Твой раб, славлю Твоё спасительное промышление обо мне; славословлю Тебя — через Тебя я познал Отца; благословляю Тебя, ради Которого Дух Святой пришёл в мир; поклоняюсь Твоей по плоти Пречистой Матери, служившей этой страшной тайне; превозношу ангельские лики — певцов и служителей Твоего величия; блажу Твоего Предтечу Иоанна, крестившего Тебя, Господи; почитаю пророков, возвестивших Тебя; прославляю святых апостолов; торжествую о мучениках; прославляю священников Твоих; поклоняюсь преподобным и почитаю всех праведников Твоих.\nТакой великий и неизреченный небесный лик привожу в молитву Тебе, Всещедрому Богу, и прошу прощения моих грехов — ради всех Твоих святых и особенно ради Твоих щедрот. Благословен Ты во веки. Аминь.",
  "summary": {
    "text": "Акафист Иисусу Сладчайшему — молитва о духовной радости и любви ко Христу.",
    "tags": [
      "о помощи Божией",
      "о любви ко Христу",
      "о духовной радости"
    ]
  }
}