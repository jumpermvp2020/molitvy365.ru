{
  "id": 145,
  "title": "Молитва поименованному отрочати",
  "content": "Молитвы читает священникГосподи Боже наш, в четыредесятный день младенец законному храму принесенный от Марии неискусобрачныя и Святыя Твоея Матере, и на объятиях праведнаго Симеона носимый, Сам Владыко всесильне, и принесеннаго сего младенца, явитися Тебе всех Творцу, благослови и на всякое дело благое и Тебе благоугодное возрасти, отгоняя от него всякую сопротивную силу, знамением воображения Креста Твоего. Ты бо еси храняй младенцы, Господи; да сподобився святаго Крещения, получит часть избранных Царствия Твоего, соблюдаемь с нами благодатию Святыя и Единосущныя, и Нераздельныя Троицы: Тебе бо подобает всякая слава, благодарение, и поклонение со Безначальным Твоим Отцем, и Пресвятым, и Благим, и Животворящим Твоим Духом, ныне и присно и во веки веков. Аминь. Боже Отче Вседержителю, велегласней шим пророком Исаием предвозвестивый нам, еже от Девы воплощение Единороднаго Твоего Сына и Бога нашего, иже в последния дни благоволением Твоим, и содействием Святаго Духа, спасения ради нас человеков, безмерным благоутробием от Нея младенствовати изволивый, и по обычаю в законе святом Твоем, по исполнении дней очищения, святилищу принестися претерпе истинный Законоположник Сый; и на объятиях праведнаго Симеона носитися изволи, егоже таинства проображение в предреченном пророце, клещами угля явленное познахом; егоже и мы вернии подражание благодатию держим. Сам и ныне, сохраняяй младенцы Господи, благослови отроча сие, вкупе с родители и восприемники его, и сподоби его во время благопотребное и водою и Духом отрождения, сопричти е Святому Твоему стаду словесных овец, нарицающихся именем Христа Твоего: яко Ты еси в вышних Живый, и на смиренныя призираяй, и Тебе славу возсылаем, Отцу, и Сыну, и Святому Духу, ныне и присно и во веки веков. Аминь.",
  "originalUrl": "https://www.molitvoslov.com/text880.htm",
  "createdAt": "2025-09-20T21:15:40.351Z",
  "updatedAt": "2025-09-22T03:50:11.444Z",
  "url": "molitva-poimenovannomu-otrochati",
  "contentModern": "Молитвы читает священникГосподи Боже наш, в четыредесятныи день младенец законному храму принесенныи от Марии неискусобрачныя и Святыя Твоея Матере, и на обятиях праведнаго Симеона носимыи, Сам Владыко всесильне, и принесеннаго сего младенца, явитися Тебе всех Творцу, благослови и на всякое дело благое и Тебе благоугодное возрасти, отгоняя от него всякую сопротивную силу, знамением воображения Креста Твоего. Ты бо еси храняи младенцы, Господи; да сподобився святаго Крещения, получит часть избранных Царствия Твоего, соблюдаемь с нами благодатию Святыя и Единосущныя, и Нераздельныя Троицы: Тебе бо подобает всякая слава, благодарение, и поклонение со Безначальным Твоим Отцем, и Пресвятым, и Благим, и Животворящим Твоим Духом, ныне и всегда и во веки веков. Аминь. Боже Отче Вседержителю, велегласнеи шим пророком Исаием предвозвестивыи нам, еже от Девы воплощение Единороднаго Твоего Сына и Бога нашего, иже в последния дни благоволением Твоим, и содеиствием Святаго Духа, спасения ради нас человеков, безмерным благоутробием от Нея младенствовати изволивыи, и по обычаю в законе святом Твоем, по исполнении днеи очищения, святилищу принестися претерпе истинныи Законоположник Сыи; и на обятиях праведнаго Симеона носитися изволи, егоже таинства проображение в предреченном пророце, клещами угля явленное познахом; егоже и мы вернии подражание благодатию держим. Сам и ныне, сохраняяи младенцы Господи, благослови отроча сие, вкупе с родители и восприемники его, и сподоби его во время благопотребное и водою и Духом отрождения, сопричти е Святому Твоему стаду словесных овец, нарицающихся именем Христа Твоего: яко Ты еси в вышних Живыи, и на смиренныя призираяи, и Тебе славу возсылаем, Отцу, и Сыну, и Святому Духу, ныне и всегда и во веки веков. Аминь.",
  "summary": {
    "text": "Краткая молитва.",
    "tags": [
      "Господу"
    ]
  }
}