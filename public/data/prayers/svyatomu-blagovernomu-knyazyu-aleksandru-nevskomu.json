{
  "id": 410,
  "title": "Святому благоверному князю Александру Невскому",
  "content": "Молитва: Скорый помощниче всех, усердно к тебе прибегающих, и теплый наш пред Господем предстателю, святый благоверный, великий княже Александре! Призри милостивно на ны недостойныя, многими беззаконии непотребны себе сотворшия, к раце мощей твоих (или ко святей иконе твоей) ныне притекающия и из глубины сердца к тебе взывающия. Ты в житии твоем ревнитель и защитник Православныя веры был еси: и нас в ней теплыми твоими к Богу молитвами непоколебимы утверди. Ты великое возложенное на тя служение тщательно проходил еси: и нас твоею помощию пребывати коегождо, в неже призван есть, настави. Ты, победив полки супостатов, от пределов Российских отгнал еси: и на нас ополчающихся всех видимых и невидимых врагов низложи. Ты, оставив тленный венец царства земнаго, избрал еси безмолвное житие, и ныне праведно венцем нетленным увенчанный на Небесех царствуеши: исходатайствуй и нам, смиренно молим тя, житие тихое и безмятежное, и к Вечному Царствию шествие неуклонное твоим предстательством устрой нам. Предстоя же со всеми святыми Престолу Божию, молися о всех православных христианех, да сохранит их Господь Бог Своею благодатию в мире, здравии, долгоденствии и всяком благополучии в должайшая лета, да присно славим и благословим Бога в Троице Святей славимаго, Отца и Сына и Святаго Духа, ныне и присно и во веки веков. Аминь.",
  "originalUrl": "https://www.molitvoslov.com/text242.htm",
  "createdAt": "2025-09-20T21:25:12.719Z",
  "updatedAt": "2025-09-22T03:50:11.482Z",
  "url": "svyatomu-blagovernomu-knyazyu-aleksandru-nevskomu",
  "contentModern": "Молитва: Скорыи помощниче всех, усердно к тебе прибегающих, и теплыи наш пред Господем предстателю, святыи благоверныи, великии княже Александре! Призри милостивно на ны недостоиныя, многими беззаконии непотребны себе сотворшия, к раце мощеи твоих (или ко святеи иконе твоеи) ныне притекающия и из глубины сердца к тебе взывающия. Ты в житии твоем ревнитель и защитник Православныя веры был еси: и нас в неи теплыми твоими к Богу молитвами непоколебимы утверди. Ты великое возложенное на тя служение тщательно проходил еси: и нас твоею помощию пребывати коегождо, в неже призван есть, настави. Ты, победив полки супостатов, от пределов Россииских отгнал еси: и на нас ополчающихся всех видимых и невидимых врагов низложи. Ты, оставив тленныи венец царства земнаго, избрал еси безмолвное житие, и ныне праведно венцем нетленным увенчанныи на Небесех царствуеши: исходатаиствуи и нам, смиренно молим тя, житие тихое и безмятежное, и к Вечному Царствию шествие неуклонное твоим предстательством устрои нам. Предстоя же со всеми святыми Престолу Божию, молися о всех православных христианех, да сохранит их Господь Бог Своею благодатию в мире, здравии, долгоденствии и всяком благополучии в должаишая лета, да присно славим и благословим Бога в Троице Святеи славимаго, Отца и Сына и Святаго Духа, ныне и всегда и во веки веков. Аминь.",
  "summary": {
    "text": "Краткая молитва.",
    "tags": [
      "Господу"
    ]
  }
}