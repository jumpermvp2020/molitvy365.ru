{
  "id": 331,
  "title": "Молитва вторая Святому мученику Вонифатию",
  "content": "О, святый страстотерпче Христов, воине Царя Небеснаго, земная сладострастия презревый и к Горнему Иерусалиму страданием возшедый, мучениче Вонифатие! Услыши мя грешнаго, приносящаго от сердца молебная пения, и умоли Господа нашего Иисуса Христа простити вся моя согрешения, в ведении и в неведении мною содеянная. Ей, мучениче Христов, образ покаяния собою показавый грешным! Буди ми на злаго сопротивника диавола твоими молитвами к Богу помощник и заступник: много бо поревахся избегнути сетей его лукавых, но удицею греховною уловлен и крепко влачимь от него, не могу избавитися, аще не ты предстанеши ми, во обстояниих горькая терпящему, и колико покушахся покаятися, но ложь пред Богом бых. Сего ради к тебе прибегаю и молюся: спаси мя, святче Божий, от всех зол твоим предстательством, благодатию же Всесильнаго Бога, в Троице Святей славимаго и покланяемаго, Отца и Сына и Святаго Духа, ныне и присно и во веки веков. Аминь.",
  "originalUrl": "https://www.molitvoslov.com/text767.htm",
  "createdAt": "2025-09-20T21:22:23.463Z",
  "updatedAt": "2025-09-22T03:50:11.451Z",
  "url": "molitva-vtoraya-svyatomu-mucheniku-vonifatiyu",
  "contentModern": "О, святыи страстотерпче Христов, воине Царя Небеснаго, земная сладострастия презревыи и к Горнему Иерусалиму страданием возшедыи, мучениче Вонифатие! Услыши меня грешнаго, приносящаго от сердца молебная пения, и умоли Господа нашего Иисуса Христа простити вся моя согрешения, в ведении и в неведении мною содеянная. Еи, мучениче Христов, образ покаяния собою показавыи грешным! Буди мне на злаго сопротивника диавола твоими молитвами к Богу помощник и заступник: много бо поревахся избегнути сетеи его лукавых, но удицею греховною уловлен и крепко влачимь от него, не могу избавитися, если не ты предстанеши мне, во обстояниих горькая терпящему, и колико покушахся покаятися, но ложь пред Богом бых. Сего ради к тебе прибегаю и молюся: спаси меня, святче Божии, от всех зол твоим предстательством, благодатию же Всесильнаго Бога, в Троице Святеи славимаго и покланяемаго, Отца и Сына и Святаго Духа, ныне и всегда и во веки веков. Аминь.",
  "summary": {
    "text": "Краткая молитва.",
    "tags": [
      "Господу",
      "покаяние"
    ]
  }
}