{
  "id": 327,
  "title": "Молитва Пресвятой Богородице и Приснодеве Марии пред Ее иконой \"Неупиваемая Чаша\"",
  "content": "Тропарь, глас 4-й: Днесь притецем вернии к Божественному и пречудному образу Пресвятыя Богоматери, напaяющей верных сердца небесною Неупиваемою Чашею Своего милосердия, и людем верным чудеса показующей. Яже мы видяще и слышаще духовно празднуем и тепле вопием: Владычице Премилостивая, исцели наша недуги и страсти, молящи Сына Твоего, Христа Бога нашего, спасти души наша. Кондак: Избранное и дивное избавление нам даровася - Твой образ честный, Владычице Богородице, яко избавльшеся явлением его от недугов душевных и телесных и скорбных обстояний, благодарственная хваления приносим Ти, Всемилостивая Заступнице. Ты же, Владычице, Неупиваемою Чашею нами именуемая, приклонися благоутробно к нашим воздыханиям и воплем сердечным, и избавление подаждь страждущим недугом пианства, да с верою воззовем Ти: Радуйся, Владычице, Неупиваемая Чаше, духовную жажду нашу утоляющая. Молитва: О, Премилосердая Владычице! К Твоему заступлению ныне прибегаем, молений наших не презри, но милостивно услыши нас: жен, детей, матерей и тяжким недугом пианства одержимых, и того ради от матере своея - Церкви Христовой и спасения отпадающих, братьев и сестер, и сродник наших исцели. О, Милостивая Мати Божия, коснися сердец их и скоро возстави от падений греховных, ко спасительному воздержанию приведи их. Умоли Сына Своего, Христа Бога нашего, да простит нам согрешения наша и не отвратит милости Своея от людей Своих, но да укрепит нас в трезвении и целомудрии. Приими, Пресвятая Богородице, молитвы матерей, о чадех своих слезы проливающих, жен, о мужех своих рыдающих, чад, сирых и убогих, заблудшими оставленных, и всех нас, к иконе Твоей припадающих. И да приидет сей вопль наш, молитвами Твоими, ко Престолу Всевышняго. Покрый и соблюди нас от лукаваго ловления и всех козней вражиих, в страшный же час исхода нашего помоги пройти непреткновенно воздушныя мытарства, молитвами Твоими избави нас вечнаго осуждения, да покрыет нас милость Божия в нескончаемые веки веков. Аминь.",
  "originalUrl": "https://www.molitvoslov.com/text765.htm",
  "createdAt": "2025-09-20T21:22:14.491Z",
  "updatedAt": "2025-09-22T03:50:11.447Z",
  "url": "molitva-presvyatoy-bogoroditse-i-prisnodeve-marii-pred-ee-ikonoy-neupivaemaya-chasha",
  "contentModern": "Тропарь, глас 4-й: Днесь притецем вернии к Божественному и пречудному образу Пресвятие Богоматери, напaяющей верных сердца небесною Неупиваемою Чашею Своего милосердие, и людем верным чудеса показующей. Яже мы видяще и слышаще духовно празднуем и тепле вопием: Владычице Премилостивая, исцели наша недуги и страсти, молящи Сына Твоего, Христа Бога нашего, спасти души наша. Кондак: Избранное и дивное избавление нам даровася - Твой образ честный, Владычице Богородице, как избавльшеся явлением его от недугов душевных и телесных и скорбных обстояний, благодарственная хваление приносим тебе, Всемилостивая Заступнице. Ты же, Владычице, Неупиваемою Чашею нами именуемая, приклонися благоутробно к нашим воздыханиям и воплем сердечным, и избавление подаждь страждущим недугом пианства, да с верою воззовем тебе: Радуйся, Владычице, Неупиваемая Чаше, духовную жажду нашу утоляющая. Молитва: О, Премилосердая Владычице! К Твоему заступлению ныне прибегаем, молений наших не презри, но милостивно услыши нас: жен, детей, матерей и тяжким недугом пианства одержимых, и того ради от матере своея - Церкви Христовой и спасение отпадающих, братьев и сестер, и сродник наших исцели. О, Милостивая Мати Божие, коснися сердец их и скоро возстави от падений греховных, ко спасительному воздержанию приведи их. Умоли Сына Своего, Христа Бога нашего, да простит нам согрешение наша и не отвратит милости Своея от людей Своих, но да укрепит нас в трезвении и целомудрии. Приими, Пресвятая Богородице, молитвы матерей, о чадех своих слезы проливающих, жен, о мужех своих рыдающих, чад, сирых и убогих, заблудшими оставленных, и всех нас, к иконе Твоей припадающих. И да приидет сей вопль наш, молитвами Твоими, ко Престолу Всевышняго. Покрый и соблюди нас от лукаваго ловление и всех козней вражиих, в страшный же час исхода нашего помоги пройти непреткновенно воздушние мытарства, молитвами Твоими избави нас вечнаго осуждение, да покрыет нас милость Божие в нескончаемые веки веков. Аминь.",
  "summary": {
    "text": "Молитва к Божией Матери о заступничестве и помощи.",
    "tags": [
      "Богородица",
      "для семьи, для женатых и замужних",
      "о детях, для родителей",
      "о прощении грехов, покаяние",
      "благодарность Богу"
    ]
  }
}