{
  "id": 419,
  "title": "Молитва заключенного к святому Иоанну Предтече",
  "content": "Предтече и Крестителю Христов Иоанне, проповедниче покаяния! Ты неповинне всажден был еси в темницу: аз же, вверженный в злоключение сие, достойное по делом моим приемлю, яко преступник правды и закона. Всели в мое сердце чувство покаяния о гресех моих! Несть бо ни единыя злобы ни беззакония, ихже аз, окаянный, не содеях; престрашни греси мои. Учителю правды! научи мя право глаголати о мне самом пред судиями. Не преставаяй и в темнице обличати беззаконнаго Ирода, даруй ми, да наипаче зде обличает мене совесть моя, да от обличении ея не возмогу на долзе времени утаити мое преступление. Аще же осужден буду понести наказание, даруй ми быти терпеливу, якоже ты сам терпеливно несл еси усекновение главы твоея, желанное от Иродиады. Ей, Крестителю Христов! Простри ми, рабу твоему, руку, крестившую Христа Спасителя моего, да мя извлечеши из глубины погибели. Ты еси больший всех в рожденных женами, ты еси первый по Богородице, праведник между человеки. Сего ради прибегаю к тебе аз, имеяй потребу в велицем ходатае, яко велик есмь грешник. Убо и да осенит мене, недостойнаго, благодать твоя, Предтече Господень.",
  "originalUrl": "https://www.molitvoslov.com/text512.htm",
  "createdAt": "2025-09-20T21:25:32.661Z",
  "updatedAt": "2025-09-22T03:50:11.453Z",
  "url": "molitva-zaklyuchennogo-k-svyatomu-ioannu-predteche",
  "contentModern": "Предтече и Крестителю Христов Иоанне, проповедниче покаяния! Ты неповинне всажден был еси в темницу: аз же, вверженныи в злоключение сие, достоиное по делом моим приемлю, яко преступник правды и закона. Всели в мое сердце чувство покаяния о гресех моих! Несть бо ни единыя злобы ни беззакония, ихже аз, окаянныи, не содеях; престрашни греси мои. Учителю правды! научи меня право глаголати о мне самом пред судиями. Не преставаяи и в темнице обличати беззаконнаго Ирода, даруи мне, да наипаче зде обличает мене совесть моя, да от обличении ея не возмогу на долзе времени утаити мое преступление. если же осужден буду понести наказание, даруи мне быти терпеливу, якоже ты сам терпеливно несл еси усекновение главы твоея, желанное от Иродиады. Еи, Крестителю Христов! Простри мне, рабу твоему, руку, крестившую Христа Спасителя моего, да меня извлечеши из глубины погибели. Ты еси большии всех в рожденных женами, ты еси первыи по Богородице, праведник между человеки. Сего ради прибегаю к тебе аз, имеяи потребу в велицем ходатае, яко велик есмь грешник. Убо и да осенит мене, недостоинаго, благодать твоя, Предтече Господень.",
  "summary": {
    "text": "Краткая молитва.",
    "tags": [
      "покаяние"
    ]
  }
}