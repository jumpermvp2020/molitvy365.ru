{
  "id": 285,
  "title": "Преподобному Иоанну Рыльскому",
  "content": "Тропарь, глас 1-й: Покаяния основание, прописание умиления, образ утешения, духовнаго совершения, равноангельское житие твое бысть, преподобне. В молитвах убо и пощениих и в слезах пребывавый, отче Иоанне, моли Христа Бога о душах наших. Кондак, глас 8-й: Ангельскому житию поревновав, преподобне, вся земная оставив, ко Христу притекл еси, и Того заповедьми ограждаяся, явился еси столп непоколебим от вражиих нападений. Тем зовем ти: радуйся, отче Иоанне, светило пресветлое. Молитва: О, преподобне и богоносне отче наш Иоанне, зрителю неизреченныя славы в Небеснем Царствии и помощниче благодатный всем к тебе притекающим, не остави места сего, на немже труды и подвиги о Христе подъял еси и землю слезами твоими оросил еси! Да пребудет обитель твоя, в нейже благоволи Бог святым твоим мощем почивати, незыблема от ухищрений врагов видимых и невидимых. Укрепи в доброделании чада твоя, ихже во обитель твою собрал еси, яко да познают звание свое и последуют стопам твоим. Страну нашу в мире соблюди. Православным людем во бранех на сопротивныя споборствуй. Посети с высоты небесныя всех, верно к тебе притекающих и просящих твоего крепкаго заступления; в мори плавающих управи, житейскаго моря волнение утиши, церковныя раздоры укроти, мир всему миру у Господа испроси, болящих уврачуй спасительным посещением, скорбных утеши благодатию, всем буди вся, якоже был еси в земнем житии твоем.Сотвори о нас к Богу молитву, дана бо ти есть благодать молитися за ны, яко да сподобимся твоим ходатайством улучити вечное блаженство купно с тобою и всеми святыми во Христе Иисусе, Господе нашем, Емуже подобает всякая слава, честь и поклонение со Отцем и Святым Духом во веки веков. Аминь.",
  "originalUrl": "https://www.molitvoslov.com/text691.htm",
  "createdAt": "2025-09-20T21:20:43.866Z",
  "updatedAt": "2025-09-22T03:50:11.469Z",
  "url": "prepodobnomu-ioannu-rylskomu",
  "contentModern": "Тропарь, глас 1-и: Покаяния основание, прописание умиления, образ утешения, духовнаго совершения, равноангельское житие твое бысть, преподобне. В молитвах убо и пощениих и в слезах пребывавыи, отче Иоанне, моли Христа Бога о душах наших. Кондак, глас 8-и: Ангельскому житию поревновав, преподобне, вся земная оставив, ко Христу притекл еси, и Того заповедьми ограждаяся, явился еси столп непоколебим от вражиих нападении. Тем зовем ти: радуися, отче Иоанне, светило пресветлое. Молитва: О, преподобне и богоносне отче наш Иоанне, зрителю неизреченныя славы в Небеснем Царствии и помощниче благодатныи всем к тебе притекающим, не прости места сего, на немже труды и подвиги о Христе подял еси и землю слезами твоими оросил еси! Да пребудет обитель твоя, в неиже благоволи Бог святым твоим мощем почивати, незыблема от ухищрении врагов видимых и невидимых. Укрепи в доброделании чада твоя, ихже во обитель твою собрал еси, яко да познают звание свое и последуют стопам твоим. Страну нашу в мире соблюди. Православным людем во бранех на сопротивныя споборствуи. Посети с высоты небесныя всех, верно к тебе притекающих и просящих твоего крепкаго заступления; в мори плавающих управи, житеискаго моря волнение утиши, церковныя раздоры укроти, мир всему миру у Господа испроси, болящих уврачуи спасительным посещением, скорбных утеши благодатию, всем буди вся, якоже был еси в земнем житии твоем.соверши о нас к Богу молитву, дана бо ти есть благодать молитися за ны, яко да сподобимся твоим ходатаиством улучити вечное блаженство купно с тобою и всеми святыми во Христе Иисусе, Господе нашем, Емуже подобает всякая слава, честь и поклонение со Отцем и Святым Духом во веки веков. Аминь.",
  "summary": {
    "text": "Краткая молитва.",
    "tags": [
      "покаяние"
    ]
  }
}