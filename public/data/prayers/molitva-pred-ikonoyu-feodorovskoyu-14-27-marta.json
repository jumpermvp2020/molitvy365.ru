{
  "id": 389,
  "title": "Молитва пред иконою Феодоровскою (14 / 27 марта)",
  "content": "Тропарь, глас 4-й: Пришествием честныя Твоея иконы, Богоотроковице, обрадованный днесь, богохранимый град Кострома, якоже древний Израиль к кивоту завета, притекает ко изображению лица Твоего и воплотившагося от Тебе Бога нашего, да Твоим Матерним к нему предстательством присно ходатайствуеши всем под сень крова Твоего прибегающим мир и велию милость. Кондак, глас1-й: Взбранней Воеводе, Пренепорочней Деве Богородице, Заступнице нашей и Предстательству христиан непостыдному, явлением чудныя иконы Своея радование подавшей земле Российстей и вся верныя чада Церкве просветившей, благодарение усердно приносим Ти, Богородице, и припадающе пречудному образу Твоему, умильно глаголем. Спаси, Госпоже, и помилуй рабы Твоя, зовущия: Радуйся, Матерь Божия, Предстательнице и Заступнице наша усердная. Молитва: К кому воззову, Владычице, к кому прибегну в печали моей; к кому принесу слезы и воздыхания моя, аще не к Тебе, Царице Небеси и земли: кто исторгнет мя от тины грехов и беззаконий, аще не Ты, о Мати Живота, Заступнице и Прибежище рода человеческаго. Услыши стенание мое, утеши мя и помилуй в горести моей, защити в бедах и напастях, избави от озлоблений и скорбей, и всяких недугов, и болезней, от враг видимых и невидимых, умири вражду стужающих мне, да избавлен буду от клеветы и злобы человеческия; такожде от своея ми плоти гнусных обычаев свободи мя. Укрый мя под сению милости Твоея, да обрящу покой и радость и от грехов очищение. Твоему Матернему заступлению себе вручаю; буди мне Мати и надеждо, покров, и помощь, и заступление, радость и утешение, и скорая во всем Помощнице. О, чудная Владычице! Всяк притекает к Тебе, без Твоея всесильныя помощи не отходит; сего ради и аз недостойный к Тебе прибегаю, да избавлен буду от внезапныя и лютыя смерти, скрежета зубнаго и вечнаго мучения. Небесное же Царствие получити сподоблюся и Тебе во умилении сердца реку: Радуйся, Мати Божия, Предстательница и Заступница наша усердная, во веки веков. Аминь.",
  "originalUrl": "https://www.molitvoslov.com/text853.htm",
  "createdAt": "2025-09-20T21:24:27.262Z",
  "updatedAt": "2025-09-22T03:50:11.445Z",
  "url": "molitva-pred-ikonoyu-feodorovskoyu-14-27-marta",
  "contentModern": "Тропарь, глас 4-и: Пришествием честныя Твоея иконы, Богоотроковице, обрадованныи сегодня, богохранимыи град Кострома, якоже древнии Израиль к кивоту завета, притекает ко изображению лица Твоего и воплотившагося от Тебе Бога нашего, да Твоим Матерним к нему предстательством присно ходатаиствуеши всем под сень крова Твоего прибегающим мир и велию милость. Кондак, глас1-и: Взбраннеи Воеводе, Пренепорочнеи Деве Богородице, Заступнице нашеи и Предстательству христиан непостыдному, явлением чудныя иконы Своея радование подавшеи земле Россиистеи и вся верныя чада Церкве просветившеи, благодарение усердно приносим Ти, Богородице, и припадающе пречудному образу Твоему, умильно глаголем. Спаси, Госпоже, и помилуи рабы Твоя, зовущия: Радуися, Матерь Божия, Предстательнице и Заступнице наша усердная. Молитва: К кому воззову, Владычице, к кому прибегну в печали моеи; к кому принесу слезы и воздыхания моя, если не к Тебе, Царице Небеси и земли: кто исторгнет меня от тины грехов и беззаконии, если не Ты, о Мати Живота, Заступнице и Прибежище рода человеческаго. Услыши стенание мое, утеши меня и помилуи в горести моеи, защити в бедах и напастях, избавь от озлоблении и скорбеи, и всяких недугов, и болезнеи, от враг видимых и невидимых, умири вражду стужающих мне, да избавлен буду от клеветы и злобы человеческия; такожде от своея мне плоти гнусных обычаев свободи меня. Укрыи меня под сению милости Твоея, да обрящу покои и радость и от грехов очищение. Твоему Матернему заступлению себе вручаю; буди мне Мати и надеждо, покров, и помощь, и заступление, радость и утешение, и скорая во всем Помощнице. О, чудная Владычице! Всяк притекает к Тебе, без Твоея всесильныя помощи не отходит; сего ради и аз недостоиныи к Тебе прибегаю, да избавлен буду от внезапныя и лютыя смерти, скрежета зубнаго и вечнаго мучения. Небесное же Царствие получити сподоблюся и Тебе во умилении сердца реку: Радуися, Мати Божия, Предстательница и Заступница наша усердная, во веки веков. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}