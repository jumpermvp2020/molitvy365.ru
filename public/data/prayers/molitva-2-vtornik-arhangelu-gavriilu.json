{
  "id": 369,
  "title": "Молитва 2 (вторник). Архангелу Гавриилу",
  "content": "О, святый великий архангеле Гаврииле, Божию Престолу предстояй и озарением от Божественного света осиянный, ведением же непостижимых тайн о превечней премудрости Его просвещенный! Всеусердно молю тя, настави мя к покаянию от злых дел и ко утверждению в вере моей, укрепи и огради душу мою от искушений прельстительных, и умоли Создателя нашего о отпущении грехов моих. О, святый великий Гаврииле архангеле! Не презри мене грешнаго, молящегося тебе о помощи и заступлении твоем в веце сем и в будущем, но присно помощник мне явися, да непрестанно славлю Отца и Сына и Святого Духа державу и твое предстательство во веки веков. Аминь.",
  "originalUrl": "https://www.molitvoslov.com/text833.htm",
  "createdAt": "2025-09-20T21:23:43.826Z",
  "updatedAt": "2025-09-22T03:50:11.437Z",
  "url": "molitva-2-vtornik-arhangelu-gavriilu",
  "contentModern": "О, святыи великии архангеле Гаврииле, Божию Престолу предстояи и озарением от Божественного света осиянныи, ведением же непостижимых таин о превечнеи премудрости Его просвещенныи! Всеусердно молю тя, настави меня к покаянию от злых дел и ко утверждению в вере моеи, укрепи и огради душу мою от искушении прельстительных, и умоли Создателя нашего о отпущении грехов моих. О, святыи великии Гаврииле архангеле! Не презри мене грешнаго, молящегося тебе о помощи и заступлении твоем в веце сем и в будущем, но присно помощник мне явися, да непрестанно славлю Отца и Сына и Святого Духа державу и твое предстательство во веки веков. Аминь.",
  "summary": {
    "text": "Краткая молитва.",
    "tags": [
      "покаяние"
    ]
  }
}