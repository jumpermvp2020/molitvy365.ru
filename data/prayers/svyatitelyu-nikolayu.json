{
  "id": 83,
  "title": "Святителю Николаю",
  "content": "О, всесвятый Николае, угодниче преизрядный Господень, теплый наш заступниче, и везде в скорбех скорый помощниче! Помози мне грешному и унылому в настоящем сем житии, умоли Господа Бога даровати ми оставление всех моих грехов, елико согреших от юности моея, во всем житии моем, делом, словом, помышлением и всеми моими чувствы; и во исходе души моея помози ми окаянному, умоли Господа Бога, всея твари Содетеля, избавити мя воздушных мытарств и вечного мучения: да всегда прославляю Отца и Сына и Святаго Духа, и твое милостивное предстательство, ныне и присно и во веки веков. Аминь. Тропарь, глас 4 Правило веры и образ кротости, воздержания учителя яви тя стаду твоему яже вещей истина; сего ради стяжал еси смирением высокая, нищетою богатая, отче священноначальниче Николае, моли Христа Бога спастися душам нашим. Кондак, глас 3 В Мирех, святе, священнодействитель показался еси: Христово бо, преподобне, Евангелие исполнив, положил душу твою о людех твоих, и спасл еси неповинныя от смерти; сего ради освятился еси, яко великий таинник Божия благодати.",
  "originalUrl": "https://www.molitvoslov.com/text883.htm",
  "createdAt": "2025-09-20T21:13:22.679Z",
  "updatedAt": "2025-09-22T03:50:11.481Z",
  "url": "svyatitelyu-nikolayu",
  "contentModern": "О, всесвятый Николае, угодниче преизрядный Господень, теплый наш заступниче, и везде в скорбех скорый помощниче! Помози мне грешному и унылому в настоящем сем житии, умоли Господа Бога даровати ми оставление всех моих грехов, елико согреших от юности моея, во всем житии моем, делом, словом, помышлением и всеми моими чувствы; и во исходе души моея помози ми окаянному, умоли Господа Бога, всея твари Содетеля, избавити мя воздушных мытарств и вечного мучение: да всегда прославляю Отца и Сына и Святаго Духа, и твое милостивное предстательство, ныне и присно и во веки веков. Аминь. Тропарь, глас 4 Правило веры и образ кротости, воздержание учителя яви тебя стаду твоему яже вещей истина; сего ради стяжал есть смирением высокая, нищетою богатая, отче священноначальниче Николае, моли Христа Бога спастися душам нашим. Кондак, глас 3 В Мирех, святе, священнодействитель показался есть: Христово бо, преподобне, Евангелие исполнив, положил душу твою о людех твоих, и спасл есть неповинние от смерти; сего ради освятился есть, как великий таинник Божие благодати.",
  "summary": {
    "text": "Краткая молитва.",
    "tags": [
      "Господу",
      "для семьи, для женатых и замужних",
      "о детях, для родителей",
      "о прощении грехов, покаяние"
    ]
  }
}