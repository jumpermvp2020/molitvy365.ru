{
  "id": 353,
  "title": "Преподобномученику Корнилию Псково-Печерскому",
  "content": "(читаются только по благословению духовника) Тропарь, глас 6-й: Псково-Печерская обитель, издревле славная чудесы иконы Богоматерни, многия иноки Богови воспита, тамо и преподобный Корнилий подвигом добрым подвизася, чудную Богоматерь славя, иноверныя просвещая, иноки и многия люди спасая, обитель же свою дивно украшая и ограждая. Тамо и мученичества венец по многих летех пастырства своего доблестно прият. Темже воспоим, людие, Христа Бога и Пречистую Его Матерь возблагодарим, яко дарова нам преподобномученика славна и молитвенника о душах наших достоблаженна. Тропарь общий преподобномученику, глас 8-й: В тебе, отче, известно спасеся, еже по образу: приим бо крест последовал еси Христу, и дея учил еси презирати убо плоть, преходит бо, прилежати же о души, вещи безсмертней.Темже и со ангелы срадуется, преподобне Корнилиe, дух твой. Кондак, глас 2: Яко постника благочестна и искусна, и страдальца произволением честна, и пустыни жителя сообразна, в песнех достойно восхвалим Корнилия, приснохвальнаго: той бо змия попрал есть. Молитва: О святый преподобномучениче Корнилие! Милостиво призри на скорби наша душевныя и телесныя, и избаву нам подаждь; помози нам, рабам Божиим (имена), святче Божий, избавитися от навета злых человек, от нихже и сам ты невинно на земли пострадал еси; защити нас от насилия диавола, люте на нас воюющаго. Умоли Господа Бога и Пречистую Его Матерь даровати нам тихое и безгрешное житие, братскую нелицемерную любовь и мирную христианскую кончину, да чистою совестию предстанем нелицеприятному страшному судилищу Христову, и в Царствии Его прославим Животворящую Троицу, Отца и Сына и Святаго Духа, во веки веков. Аминь.",
  "originalUrl": "https://www.molitvoslov.com/text810.htm",
  "createdAt": "2025-09-20T21:23:09.861Z",
  "updatedAt": "2025-09-22T03:50:11.472Z",
  "url": "prepodobnomucheniku-korniliyu-pskovo-pecherskomu",
  "contentModern": "(читаются только по благословению духовника) Тропарь, глас 6-и: Псково-Печерская обитель, издревле славная чудесы иконы Богоматерни, многия иноки Богови воспита, тамо и преподобныи Корнилии подвигом добрым подвизася, чудную Богоматерь славя, иноверныя просвещая, иноки и многия люди спасая, обитель же свою дивно украшая и ограждая. Тамо и мученичества венец по многих летех пастырства своего доблестно прият. Темже воспоим, людие, Христа Бога и Пречистую Его Матерь возблагодарим, яко дарова нам преподобномученика славна и молитвенника о душах наших достоблаженна. Тропарь общии преподобномученику, глас 8-и: В тебе, отче, известно спасеся, еже по образу: приим бо крест последовал еси Христу, и дея учил еси презирати убо плоть, преходит бо, прилежати же о души, вещи безсмертнеи.Темже и со ангелы срадуется, преподобне Корнилиe, дух твои. Кондак, глас 2: Яко постника благочестна и искусна, и страдальца произволением честна, и пустыни жителя сообразна, в песнех достоино восхвалим Корнилия, приснохвальнаго: тои бо змия попрал есть. Молитва: О святыи преподобномучениче Корнилие! Милостиво призри на скорби наша душевныя и телесныя, и избаву нам подай; помози нам, рабам Божиим (имена), святче Божии, избавитися от навета злых человек, от нихже и сам ты невинно на земли пострадал еси; защити нас от насилия диавола, люте на нас воюющаго. Умоли Господа Бога и Пречистую Его Матерь даровати нам тихое и безгрешное житие, братскую нелицемерную любовь и мирную христианскую кончину, да чистою совестию предстанем нелицеприятному страшному судилищу Христову, и в Царствии Его прославим Животворящую Троицу, Отца и Сына и Святаго Духа, во веки веков. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}