{
  "id": 416,
  "title": "Великомученику Георгию Победоносцу",
  "content": "Тропарь, глас 4-й: Яко пленных свободитель, и нищих защититель, немощствующих врач, царей поборниче, победоносче великомучениче Георгие, моли Христа Бога, спастися душам нашим. Кондак, глас 4-й: Возделан от Бога, показался еси благочестия делатель честнейший, добродетелей рукояти собрав себе: сеяв бо в слезах, веселием жнеши: страдальчествовав же кровию, Христа приял еси: и молитвами, святе, твоими, всем подаеши прегрешений прощение. Величание: Величаем тя, страстотерпче святый великомучениче и победоносче Георгие, и чтим страдания твоя, яже за Христа претерпел еси. Молитва: Святый, славный и всехвальный великомучениче Георгие! Собраннии в храме твоем и пред иконою твоею святою поклоняющийся людие, молим тя, известный желания нашего ходатаю, моли с нами и о нас умоляемаго от своего благоутробия Бога, да милостивно услышит нас, просящих Его благостыню, и не оставит вся наша ко спасению и житию нуждная прошения, и дарует стране нашей победу на сопротивныя; и паки, припадающе, молим тя, святый победоносче: укрепи данною тебе благодатию во бранех православное воинство, разруши силы востающих врагов, да постыдятся и посрамятся, и дерзость их да сокрушится, и да уведят, яко мы имеем Божественную помощь, и всем, в скорби и обстоянии сущим, многомощное яви свое заступление. Умоли Господа Бога, всея твари Создателя, избавити нас от вечнаго мучения, да прославляем Отца, и Сына, и Святаго Духа и твое исповедуем предстательство ныне, и присно, и во веки веков. Аминь.",
  "originalUrl": "https://www.molitvoslov.com/text256.htm",
  "createdAt": "2025-09-20T21:25:26.360Z",
  "updatedAt": "2025-09-22T03:50:11.493Z",
  "url": "velikomucheniku-georgiyu-pobedonostsu",
  "contentModern": "Тропарь, глас 4-й: как пленных свободитель, и нищих защититель, немощствующих врач, царей поборниче, победоносче великомучениче Георгие, моли Христа Бога, спастися душам нашим. Кондак, глас 4-й: Возделан от Бога, показался есть благочестие делатель честнейший, добродетелей рукояти собрав себе: сеяв бо в слезах, веселием жнеши: страдальчествовав же кровию, Христа приял есть: и молитвами, святе, твоими, всем подаеши прегрешений прощение. Величание: Величаем тебя, страстотерпче святый великомучениче и победоносче Георгие, и чтим страдание твоя, яже за Христа претерпел есть. Молитва: Святый, славный и всехвальный великомучениче Георгие! Собраннии в храме твоем и пред иконою твоею святою поклоняющийся людие, молим тебя, известный желание нашего ходатаю, моли с нами и о нас умоляемаго от своего благоутробие Бога, да милостивно услышит нас, просящих Его благостыню, и не оставит вся наша ко спасению и житию нуждная прошение, и дарует стране нашей победу на сопротивние; и паки, припадающе, молим тебя, святый победоносче: укрепи данною тебе благодатию во бранех православное воинство, разруши силы востающих врагов, да постыдятся и посрамятся, и дерзость их да сокрушится, и да уведят, как мы имеем Божественную помощь, и всем, в скорби и обстоянии сущим, многомощное яви свое заступление. Умоли Господа Бога, всея твари Создателя, избавити нас от вечнаго мучение, да прославляем Отца, и Сына, и Святаго Духа и твое исповедуем предстательство ныне, и присно, и во веки веков. Аминь.",
  "summary": {
    "text": "Краткая молитва.",
    "tags": [
      "общая молитва",
      "для семьи, для женатых и замужних",
      "о детях, для родителей",
      "при страхе, в опасности, после аварии"
    ]
  }
}