{
  "id": 396,
  "title": "Молитва пред иконою Тихвинской (26 Июня / 9 Июля)",
  "content": "Тропарь, глас 4-й: Днесь, яко солнце пресветлое, возсия нам на воздусе всечестная икона Твоя, Владычице, лучами милости мир просвещающи, юже великая Россия, яко некий дар Божественный, свыше благоговейно восприемши, прославляет Тя, Богомати, всех Владычицу, и от Тебе Рождшагося Христа Бога нашего величает радостно. Емуже молися, о, Госпоже Царице Богородице, да сохранит вся грады и страны христианския невредимы от всех навет вражиих, и спасет верою покланяющихся Его Божественному и Твоему Пречистому образу, Дево Неискусобрачная. Кондак, глас 8-й: Притецем, людие, к Деве Богородице Царице, благодаряще Христа Бога, и, к Тоя чудотворней иконе умильно взирающи, припадем и возопием Ей: о, Владычице Марие, присетивши страну сию Твоего честнаго образа явлением чудесно, спасай в мире и благовременстве отечество наше и вся христианы, наследники показующи Небесныя жизни, Тебе бо верно зовем: радуйся, Дево, мира спасение. Молитва: Благодарим Тя, о Преблагая и Пречистая, Преблагословенная Дево, Владычице, Мати Христа Бога нашего, о всех благодеяниих Твоих, яже показала еси роду человеческому, наипаче же нам, христоименитым людем российским, о нихже ниже самый ангельский язык к похвалению доволен будет. Благодарим Тя, якоже и ныне удивила еси неизреченную Твою милость на нас, недостойных рабех Твоих, преестественным самопришествием Пречистыя Твоея иконы, ею же всю просветила еси Российскую страну. Темже и мы, грешнии, со страхом и радостию покланяющеся, вопием Ти: о Пресвятая Дево, Царице и Богородице, спаси и помилуй люди Твоя, и подаждь им победы на вся враги их, и сохрани царствующия грады, и вся грады и страны христианския, и сей святый храм от всякаго навета вражия избави, и всем вся на пользу даруй, ныне пришедшим с верою и молящимся рабом Твоим, и поклоняющимся Пресвятому образу Твоему, яко благословенна еси с рождшимся от Тебе Сыном и Богом, ныне и присно и во веки веков. Аминь.",
  "originalUrl": "https://www.molitvoslov.com/text862.htm",
  "createdAt": "2025-09-20T21:24:42.204Z",
  "updatedAt": "2025-09-22T03:50:11.446Z",
  "url": "molitva-pred-ikonoyu-tihvinskoy-26-iyunya-9-iyulya",
  "contentModern": "Тропарь, глас 4-и: сегодня, яко солнце пресветлое, возсия нам на воздусе всечестная икона Твоя, Владычице, лучами милости мир просвещающи, юже великая Россия, яко некии дар Божественныи, свыше благоговеино восприемши, прославляет Тя, Богомати, всех Владычицу, и от Тебе Рождшагося Христа Бога нашего величает радостно. Емуже молися, о, Госпоже Царице Богородице, да сохранит вся грады и страны христианския невредимы от всех навет вражиих, и спасет верою покланяющихся Его Божественному и Твоему Пречистому образу, Дево Неискусобрачная. Кондак, глас 8-и: Притецем, людие, к Деве Богородице Царице, благодаряще Христа Бога, и, к Тоя чудотворнеи иконе умильно взирающи, припадем и возопием Еи: о, Владычице Марие, присетивши страну сию Твоего честнаго образа явлением чудесно, спасаи в мире и благовременстве отечество наше и вся христианы, наследники показующи Небесныя жизни, Тебе бо верно зовем: радуися, Дево, мира спасение. Молитва: Благодарим Тя, о Преблагая и Пречистая, Преблагословенная Дево, Владычице, Мати Христа Бога нашего, о всех благодеяниих Твоих, яже показала еси роду человеческому, наипаче же нам, христоименитым людем россииским, о нихже ниже самыи ангельскии язык к похвалению доволен будет. Благодарим Тя, якоже и ныне удивила еси неизреченную Твою милость на нас, недостоиных рабех Твоих, преестественным самопришествием Пречистыя Твоея иконы, ею же всю просветила еси Россиискую страну. Темже и мы, грешнии, со страхом и радостию покланяющеся, вопием Ти: о Пресвятая Дево, Царице и Богородице, спаси и помилуи люди Твоя, и подай им победы на вся враги их, и сохрани царствующия грады, и вся грады и страны христианския, и сеи святыи храм от всякаго навета вражия избавь, и всем вся на пользу даруи, ныне пришедшим с верою и молящимся рабом Твоим, и поклоняющимся Пресвятому образу Твоему, яко благословенна еси с рождшимся от Тебе Сыном и Богом, ныне и всегда и во веки веков. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}