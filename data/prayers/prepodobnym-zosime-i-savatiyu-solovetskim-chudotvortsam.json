{
  "id": 226,
  "title": "Преподобным Зосиме и Саватию Соловецким чудотворцам",
  "content": "Тропарь, глас 4-й: Постническое и равноангельское житие ваше, преподобнии Зосимо и Савватие, вселенней познаны сотвори вас: чудодеяния различными, богоноснии, просвещаете верою призывающия вы и чтущия честную память вашу. Иной тропарь, глас 8-й: Яко светильницы явистеся всесветлии, во отце окиана моря, преподобнии отцы Зосимо и Савватие: вы бо крест Христов на рамо всемше, усердно Тому последовасте, и чистотою Богови преближившеся, отонудуже притекаем к ракам честных мощей ваших, и умильно глаголем: о преподобнии, молите Христа Бога спастися душам нашим. Величание: Ублажаем вас, преподобнии отцы Зосиме и Саватие, и чтим святую память вашу, наставницы монахов и собеседницы ангелов. Молитва: О, преподобнии отцы, велиции заступницы и скории услышателие молитв, угодницы Божии и чудотворцы Зосимо и Савватие! Не забудите, якоже обещастеся, посещати чада ваша. Аще бо и отъидосте от нас телом, но духом присно с нами пребываете. Молим убо вас, о преподобнии, избавите ны от огня и меча, от нашествия иноплеменников и междоусобныя брани, от тлетворных ветров и от внезапныя смерти, и от всех прилог бесовских, находящих на ны. Услышите нас, грешных (имена), и приимите молитву сию и моление наше, яко кадило благовонное, яко жертву благоугодную, и души наша, злыми делы и советы и помыслы умерщвленныя, оживите, и якоже умершую отроковицу возстависте, и неисцельныя раны многих исцелисте, и от духов нечистых зле мучимыя избависте: тако и нас, содержимых во узах вражиих, изьмите, и от сетей диавола избавите, из глубины прегрешений изведите, и милостивым вашим посещением и ходатайством от враг видимых и невидимых оградите ны благодатию и силою Всесвятыя Троицы, всегда, ныне и присно и во веки веков. Аминь.",
  "originalUrl": "https://www.molitvoslov.com/text608.htm",
  "createdAt": "2025-09-20T21:18:37.022Z",
  "updatedAt": "2025-09-22T03:50:11.473Z",
  "url": "prepodobnym-zosime-i-savatiyu-solovetskim-chudotvortsam",
  "contentModern": "Тропарь, глас 4-й: Постническое и равноангельское житие ваше, преподобнии Зосимо и Савватие, вселенней познаны сотвори вас: чудодеяние различными, богоноснии, просвещаете верою призывающие вы и чтущие честную память вашу. Иной тропарь, глас 8-й: как светильницы явистеся всесветлии, во отце окиана моря, преподобнии отцы Зосимо и Савватие: вы бо крест Христов на рамо всемше, усердно Тому последовасте, и чистотою Богови преближившеся, отонудуже притекаем к ракам честных мощей ваших, и умильно глаголем: о преподобнии, молите Христа Бога спастися душам нашим. Величание: Ублажаем вас, преподобнии отцы Зосиме и Саватие, и чтим святую память вашу, наставницы монахов и собеседницы ангелов. Молитва: О, преподобнии отцы, велиции заступницы и скории услышателие молитв, угодницы Божии и чудотворцы Зосимо и Савватие! Не забудите, якоже обещастеся, посещати чада ваша. если бо и отъидосте от нас телом, но духом присно с нами пребываете. Молим убо вас, о преподобнии, избавите ны от огня и меча, от нашествие иноплеменников и междоусобние брани, от тлетворных ветров и от внезапние смерти, и от всех прилог бесовских, находящих на ны. Услышите нас, грешных (имена), и приимите молитву сию и моление наше, как кадило благовонное, как жертву благоугодную, и души наша, злыми делы и советы и помыслы умерщвленние, оживите, и якоже умершую отроковицу возстависте, и неисцельние раны многих исцелисте, и от духов нечистых зле мучимие избависте: тако и нас, содержимых во узах вражиих, изьмите, и от сетей диавола избавите, из глубины прегрешений изведите, и милостивым вашим посещением и ходатайством от враг видимых и невидимых оградите ны благодатию и силою Всесвятие Троицы, всегда, ныне и присно и во веки веков. Аминь.",
  "summary": {
    "text": "Краткая молитва.",
    "tags": [
      "общая молитва",
      "для семьи, для женатых и замужних"
    ]
  }
}