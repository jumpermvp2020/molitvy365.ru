{
  "id": 272,
  "title": "Святому великомученику и целителю Пантелеимону молитва вторая, наедине от лица болящего читаемая",
  "content": "О великий угодниче Христов, страстотерпче и врачу многомилостивый, Пантелеимоне! Умилосердися надо мною, грешным рабом, услыши стенание и вопль мой, умилостиви небеснаго, верховнаго Врача душ и телес наших, Христа Бога нашего, да дарует ми исцеление от гнетущаго мя недуга. Приими недостойное моление грешнейшаго паче всех человек, посети мя благодатным посещением, не возгнушайся греховных язв моих, помажи елеем милости твоея и исцели мя; да, здрав сый душею и телом, остаток дний моих, благодатию Божиею, возмогу провести в покаянии и угождении Богу и сподоблюся восприяти благий конец жития моего. Ей, угодниче Божий! Умоли Христа Бога, да предстательством твоим дарует ми здравие телу и спасение души моей. Аминь.",
  "originalUrl": "https://www.molitvoslov.com/text622.htm",
  "createdAt": "2025-09-20T21:20:16.161Z",
  "updatedAt": "2025-09-22T03:50:11.485Z",
  "url": "svyatomu-velikomucheniku-i-tselitelyu-panteleimonu-molitva-vtoraya-naedine-ot-litsa-bolyaschego-chitaemaya",
  "contentModern": "О великии угодниче Христов, страстотерпче и врачу многомилостивыи, Пантелеимоне! Умилосердися надо мною, грешным рабом, услыши стенание и вопль мои, умилостиви небеснаго, верховнаго Врача душ и телес наших, Христа Бога нашего, да дарует мне исцеление от гнетущаго меня недуга. Приими недостоиное моление грешнеишаго паче всех человек, посети меня благодатным посещением, не возгнушаися греховных язв моих, помажи елеем милости твоея и исцели меня; да, здрав сыи душею и телом, остаток днии моих, благодатию Божиею, возмогу провести в покаянии и угождении Богу и сподоблюся восприяти благии конец жития моего. Еи, угодниче Божии! Умоли Христа Бога, да предстательством твоим дарует мне здравие телу и спасение души моеи. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}