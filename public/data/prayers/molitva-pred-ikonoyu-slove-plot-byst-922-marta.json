{
  "id": 388,
  "title": "Молитва пред иконою \"Слове плоть бысть\" (9/22 марта)",
  "content": "Богородице Дево, Пренепорочная Мати Христа Бога нашего, Заступнице рода христианскаго! Пред чудотворною иконою Твоею предстояще, отцы наши молиша Тя, да явиши покров Твой и заступление стране Приамурстей. Темже и мы ныне молим Тя: град наш и страну сию от нахождения иноплеменных соблюди и от междоусобныя брани сохрани. Даруй мирови мир, земли плодов изобилие, сохрани во святыни пастырей наших, во святых храмех труждающихся, осени вседержавным покровом Твоим строителей и благотворителей их. Утверди в правоверии и единомыслии братии наших; заблуждших же и отступльших от православныя веры вразуми и соедини Святей Церкви Сына Твоего. Буди всем притекающим к чудотворней иконе Твоей покров, утешение и пристанище от всяких зол, бед и обстояний: Ты бо еси больных исцеление, скорбящих утешение, заблуждших исправление и вразумление. Приими моления наша и вознеси я ко Престолу Всевышняго, яко да Твоим предстательством соблюдаеми и покровом Твоим осеняеми, прославим Отца и Сына и Святаго Духа, ныне и присно и во веки веков. Аминь.",
  "originalUrl": "https://www.molitvoslov.com/text852.htm",
  "createdAt": "2025-09-20T21:24:25.165Z",
  "updatedAt": "2025-09-22T03:50:11.446Z",
  "url": "molitva-pred-ikonoyu-slove-plot-byst-922-marta",
  "contentModern": "Богородице Дево, Пренепорочная Мати Христа Бога нашего, Заступнице рода христианскаго! Пред чудотворною иконою Твоею предстояще, отцы наши молиша Тя, да явиши покров Твои и заступление стране Приамурстеи. Темже и мы ныне молим Тя: град наш и страну сию от нахождения иноплеменных соблюди и от междоусобныя брани сохрани. Даруи мирови мир, земли плодов изобилие, сохрани во святыни пастыреи наших, во святых храмех труждающихся, осени вседержавным покровом Твоим строителеи и благотворителеи их. Утверди в правоверии и единомыслии братии наших; заблуждших же и отступльших от православныя веры дай разумение и соедини Святеи Церкви Сына Твоего. Буди всем притекающим к чудотворнеи иконе Твоеи покров, утешение и пристанище от всяких зол, бед и обстоянии: Ты бо еси больных исцеление, скорбящих утешение, заблуждших исправление и вразумление. Приими моления наша и вознеси я ко Престолу Всевышняго, яко да Твоим предстательством соблюдаеми и покровом Твоим осеняеми, прославим Отца и Сына и Святаго Духа, ныне и всегда и во веки веков. Аминь.",
  "summary": {
    "text": "Краткая молитва.",
    "tags": [
      "Богородица"
    ]
  }
}