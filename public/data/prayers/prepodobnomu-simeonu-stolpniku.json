{
  "id": 338,
  "title": "Преподобному Симеону Столпнику",
  "content": "Тропарь, глас 1-й: Терпения столп был еси, ревновавый праотцем, преподобне, Иову во страстех, Иосифу во искушениих, и безплотных жительству, сый в телеси, Симеоне отче наш, моли Христа Бога спастися душам нашим. Кондак, глас 2-й: Вышних ищай, нижним совокупляяйся, и колесницу огненную столп соделавый: тем собеседник ангелом был еси, преподобне, с ними Христу Богу моляся непрестанно о всех нас. Седален, глас 8-й: Крест Господень взем мудре, и Тому до конца последовав, умом не возвратился еси в мир, богомудре: воздержанием и труды страсти умертвив, и храм уготовил себе Господу Твоему. Темже и дарований возмездия приял еси, исцеляти недужныя, и духи отгоняти, Симеоне преподобнейшиий, моли Христа Бога грехов оставление подати празднующим любовию святую память твою. Молитва: Преподобне отче Симеоне! Воззри на нас милостивно и к земли приверженных возведи к высоте небесней. Ты горе на небеси, мы на земли низу, удалены от тебе, не толико местом, елико грехми своими и беззаконии, но к тебе прибегаем и взываем: настави нас ходити путем твоим, вразуми и руководствуй. Вся твоя святая жизнь бысть зерцалом всякия добродетели. Не престани, угодниче Божий, о нас вопия ко Господу. Испроси предстательством своим у Всемилостиваго Бога нашего мир Церкви Его, под знамением креста воинствующей, согласие в вере и единомудрие, суемудрия же и расколов истребление, утверждение во благих делех, больным исцеление, печальным утешение, обиженным заступление, бедствующим помощь. Не посрами нас, к тебе с верою притекающих. Вси православнии христиане, твоими чудесы исполненнии и милостями облагодетельствованнии, исповедуют тя быти своего покровителя и заступника. Яви древния милости твоя, и ихже отцем всепомоществовал еси, не отрини и нас, чад их, стопами их к тебе шествующих. Предстояще всечестней иконе твоей, яко тебе живу сущу, припадаем и молимся: приими моления наша и вознеси их на жертвенник благоутробия Божия, да приимем тобою благодать и благовременную в нуждех наших помощь. Укрепи наше малодушие и утверди нас в вере, да несомненно уповаем получити вся благая от благосердия Владыки молитвами твоими. О, превеликий угодниче Божий! Всем нам, с верою притекающим к тебе, помози предстательством твоим ко Господу, и всех нас управи в мире и покаянии скончати живот наш и преселитися со упованием в блаженныя недра Авраамова, идеже ты радостно во трудех и подвизех ныне почиваеши, прославляя со всеми святыми Бога, в Троице славимаго, Отца и Сына и Святаго Духа, ныне и присно и во веки веков. Аминь.",
  "originalUrl": "https://www.molitvoslov.com/text785.htm",
  "createdAt": "2025-09-20T21:22:38.226Z",
  "updatedAt": "2025-09-22T03:50:11.472Z",
  "url": "prepodobnomu-simeonu-stolpniku",
  "contentModern": "Тропарь, глас 1-и: Терпения столп был еси, ревновавыи праотцем, преподобне, Иову во страстех, Иосифу во искушениих, и безплотных жительству, сыи в телеси, Симеоне отче наш, моли Христа Бога спастися душам нашим. Кондак, глас 2-и: Вышних ищаи, нижним совокупляяися, и колесницу огненную столп соделавыи: тем собеседник ангелом был еси, преподобне, с ними Христу Богу моляся непрестанно о всех нас. Седален, глас 8-и: Крест Господень взем мудре, и Тому до конца последовав, умом не возвратился еси в мир, богомудре: воздержанием и труды страсти умертвив, и храм уготовил себе Господу Твоему. Темже и даровании возмездия приял еси, исцеляти недужныя, и духи отгоняти, Симеоне преподобнеишиии, моли Христа Бога грехов оставление подати празднующим любовию святую память твою. Молитва: Преподобне отче Симеоне! Воззри на нас милостивно и к земли приверженных возведи к высоте небеснеи. Ты горе на небеси, мы на земли низу, удалены от тебе, не толико местом, елико грехми своими и беззаконии, но к тебе прибегаем и взываем: настави нас ходити путем твоим, дай разумение и руководствуи. Вся твоя святая жизнь бысть зерцалом всякия добродетели. Не престани, угодниче Божии, о нас вопия ко Господу. Испроси предстательством своим у Всемилостиваго Бога нашего мир Церкви Его, под знамением креста воинствующеи, согласие в вере и единомудрие, суемудрия же и расколов истребление, утверждение во благих делех, больным исцеление, печальным утешение, обиженным заступление, бедствующим помощь. Не посрами нас, к тебе с верою притекающих. Вси православнии христиане, твоими чудесы исполненнии и милостями облагодетельствованнии, исповедуют тя быти своего покровителя и заступника. Яви древния милости твоя, и ихже отцем всепомоществовал еси, не отрини и нас, чад их, стопами их к тебе шествующих. Предстояще всечестнеи иконе твоеи, яко тебе живу сущу, припадаем и молимся: приими моления наша и вознеси их на жертвенник благоутробия Божия, да приимем тобою благодать и благовременную в нуждех наших помощь. Укрепи наше малодушие и утверди нас в вере, да несомненно уповаем получити вся благая от благосердия Владыки молитвами твоими. О, превеликии угодниче Божии! Всем нам, с верою притекающим к тебе, помози предстательством твоим ко Господу, и всех нас управи в мире и покаянии скончати живот наш и преселитися со упованием в блаженныя недра Авраамова, идеже ты радостно во трудех и подвизех ныне почиваеши, прославляя со всеми святыми Бога, в Троице славимаго, Отца и Сына и Святаго Духа, ныне и всегда и во веки веков. Аминь.",
  "summary": {
    "text": "Главная христианская молитва, обращение к Богу Отцу.",
    "tags": [
      "Отче наш",
      "основные молитвы"
    ]
  }
}