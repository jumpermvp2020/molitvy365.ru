{
  "id": 422,
  "title": "Молитва заключенного к Ангелу хранителю",
  "content": "Ангеле Божий, предстояй ми от купели святаго крещения! Колико аз, преогорчевах тебе злыми помыслы, скверными словесы и постыдными деянями в житии моем! Ктому же, не памятовах, яко имам тя даннаго ми от Бога хранителя. Егда аз упивахся вином, или безстудно плясах, или в блуде, хищениях и злоприобретениях иждивах житие мое: и в сии дни ты не отлучался еси от мене, но токмо, яко чистый дух, печален был еси о мне, непотребнем рабе. Коль множицею аз бых близ самыя смерти, творяй преступныя дела и отнюдь не помышляяй предстати внезапу Богу-Судии! Смерть же не постиже мене тогда: и вем, яко ты отвратил еси ю от мене. Тако выну охраняеши мя, и не един аз есмь, внегда един жительствую во узилищи сем, но с тобою, хранителю мой. Аще и не вижду тебе телесными очима, ты еси присно спребываяй окаянной моей душе и телу. Якоже солнце, преходя скверныя места, не оскверняется, сице и ты, светоносный Ангеле Божий, не возгнушайся моея смрадности, но николиже отлучайся от мене и в сей темнице. Сохрани мя здрава нощию и неприступна во сне диавольскому искушению. Отжени от мене безсоние. Сопутствуй ми, во дни, на кийждо час, во всех входех и исходех моих. Даруй ми крепость телесных сил, еже понести горькия работы, в наказание мне налагаемыя, горькия же паче по вине их. Заступи мя от злобы бесов, люте нападающих на мою душу: ибо от единаго мановения десницы твоея бежат беси. Паче же всего отжени от мене смятение душевное и ропот вредный: сый бо смущен сердцем, не хощу ни на кого и ни на что благоприятно взирати и присно зде огорчеваюся. Даруй очам моим слезы о гресех, устам же тихое глаголание. Не ступи от мене, святый Ангеле, и егда душа моя начнет разлучатися от тела, но предстани ми у смертнаго моего одра тих и радостен; ибо имам тогда видети тебе близ суща. Не остави и послежде мою душу, яже ти от Бога предана бысть непорочне, но яже по смерти моея имать судитися, яко оскверненная многими грехми. О, хранителю мой! Призови тогда помолитися о мне и прочия безплотныя силы, да твоим заступлением помилован буду, грешный раб (имя), во веки веков, аминь!",
  "originalUrl": "https://www.molitvoslov.com/text513.htm",
  "createdAt": "2025-09-20T21:25:39.224Z",
  "updatedAt": "2025-09-22T03:50:11.452Z",
  "url": "molitva-zaklyuchennogo-k-angelu-hranitelyu",
  "contentModern": "Ангеле Божии, предстояи мне от купели святаго крещения! Колико аз, преогорчевах тебе злыми помыслы, скверными словесы и постыдными деянями в житии моем! Ктому же, не памятовах, яко имам тя даннаго мне от Бога хранителя. Егда аз упивахся вином, или безстудно плясах, или в блуде, хищениях и злоприобретениях иждивах житие мое: и в сии дни ты не отлучался еси от мене, но токмо, яко чистыи дух, печален был еси о мне, непотребнем рабе. Коль множицею аз бых близ самыя смерти, творяи преступныя дела и отнюдь не помышляяи предстати внезапу Богу-Судии! Смерть же не постиже мене тогда: и вем, яко ты отвратил еси ю от мене. Тако выну охраняеши меня, и не един аз есмь, когда един жительствую во узилищи сем, но с тобою, хранителю мои. если и не вижду тебе телесными очима, ты еси присно спребываяи окаяннои моеи душе и телу. Якоже солнце, преходя скверныя места, не оскверняется, сице и ты, светоносныи Ангеле Божии, не возгнушаися моея смрадности, но николиже отлучаися от мене и в сеи темнице. Сохрани меня здрава нощию и неприступна во сне диавольскому искушению. Отжени от мене безсоние. Сопутствуи мне, во дни, на кииждо час, во всех входех и исходех моих. Даруи мне крепость телесных сил, еже понести горькия работы, в наказание мне налагаемыя, горькия же паче по вине их. Заступи меня от злобы бесов, люте нападающих на мою душу: ибо от единаго мановения десницы твоея бежат беси. Паче же всего отжени от мене смятение душевное и ропот вредныи: сыи бо смущен сердцем, не хощу ни на кого и ни на что благоприятно взирати и присно зде огорчеваюся. Даруи очам моим слезы о гресех, устам же тихое глаголание. Не ступи от мене, святыи Ангеле, и егда душа моя начнет разлучатися от тела, но предстани мне у смертнаго моего одра тих и радостен; ибо имам тогда видети тебе близ суща. Не прости и послежде мою душу, яже ти от Бога предана бысть непорочне, но яже по смерти моея имать судитися, яко оскверненная многими грехми. О, хранителю мои! Призови тогда помолитися о мне и прочия безплотныя силы, да твоим заступлением помилован буду, грешныи раб (имя), во веки веков, Аминь!",
  "summary": {
    "text": "Краткая молитва.",
    "tags": [
      "общая молитва"
    ]
  }
}