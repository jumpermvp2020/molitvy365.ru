{
  "id": 316,
  "title": "Святителю Тихону, епископу Воронежскому, Задонскому чудотворцу",
  "content": "Тропарь, глас 8-й: От юности возлюбил еси Христа, блаженне, образ был еси словом, житием, любовию, духом, верою, чистотою и смирением, темже и вселися в Небесныя обители, идеже предстоя Престолу Пресвятыя Троицы, моли, святителю Тихоне, спастися душам нашим. Кондак, глас 8-й: Апостолов приемниче, святителей украшение, Православныя Церкве учителю, Владыце всех молися мир вселенней даровати и душам нашим велию милость. Молитва: О, всехвальный святителю и угодниче Христов, отче наш Тихоне! Ангельски на земли пожив, ты яко ангел благий явился еси и в дивнем твоем прославлении. Веруем от всея души и помышления, яко ты, благосердный наш помощниче и молитвенниче, твоими неложными ходатайствы и благодатию, от Господа обильно тебе дарованною, присно способствуеши нашему спасению. Приими убо, ублажаемый угодниче Христов, и в час сей наша недостойная моления: свободи ны твоим заступлением от облегающего нас суесловия и суемудрия, неправоверия и зловерия человеческаго. Потщися, скорый о нас предстателю, благоприятным твоим ходатайством умолити Господа, да пробавит Своя великия и богатыя милости на нас, грешных и недостойных рабех Своих, да уврачует Своею благодатию неисцельныя язвы и струпы растленных душ и телес наших, да растворит окаменелая сердца наша слезами умиления и сокрушения о премногих согрешениих наших, и да избавит ны от вечных мук и огня геенскаго: всем же верным людем Своим да дарует в нынешнем веце мир и тишину, здравие и спасение и во всем благое поспешение, да тако, тихое и безмолвное житие поживше во всяком благочестии и чистоте, сподобимся со ангелы и со всеми святыми славити и воспевати Всесвятое имя Отца и Сына и Святаго Духа во веки веков. Аминь.",
  "originalUrl": "https://www.molitvoslov.com/text749.htm",
  "createdAt": "2025-09-20T21:21:51.026Z",
  "updatedAt": "2025-09-22T03:50:11.482Z",
  "url": "svyatitelyu-tihonu-episkopu-voronezhskomu-zadonskomu-chudotvortsu",
  "contentModern": "Тропарь, глас 8-и: От юности возлюбил еси Христа, блаженне, образ был еси словом, житием, любовию, духом, верою, чистотою и смирением, темже и вселися в Небесныя обители, идеже предстоя Престолу Пресвятыя Троицы, моли, святителю Тихоне, спастися душам нашим. Кондак, глас 8-и: Апостолов приемниче, святителеи украшение, Православныя Церкве учителю, Владыце всех молися мир вселеннеи даровати и душам нашим велию милость. Молитва: О, всехвальныи святителю и угодниче Христов, отче наш Тихоне! Ангельски на земли пожив, ты яко ангел благии явился еси и в дивнем твоем прославлении. Веруем от всея души и помышления, яко ты, благосердныи наш помощниче и молитвенниче, твоими неложными ходатаиствы и благодатию, от Господа обильно тебе дарованною, присно способствуеши нашему спасению. Приими убо, ублажаемыи угодниче Христов, и в час сеи наша недостоиная моления: свободи ны твоим заступлением от облегающего нас суесловия и суемудрия, неправоверия и зловерия человеческаго. Потщися, скорыи о нас предстателю, благоприятным твоим ходатаиством умолити Господа, да пробавит Своя великия и богатыя милости на нас, грешных и недостоиных рабех Своих, да уврачует Своею благодатию неисцельныя язвы и струпы растленных душ и телес наших, да растворит окаменелая сердца наша слезами умиления и сокрушения о премногих согрешениих наших, и да избавит ны от вечных мук и огня геенскаго: всем же верным людем Своим да дарует в нынешнем веце мир и тишину, здравие и спасение и во всем благое поспешение, да тако, тихое и безмолвное житие поживше во всяком благочестии и чистоте, сподобимся со ангелы и со всеми святыми славити и воспевати Всесвятое имя Отца и Сына и Святаго Духа во веки веков. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}