{
  "id": 392,
  "title": "Молитва пред иконою \"Неупиваемая Чаша\" ( 5 / 18 Мая)",
  "content": "Тропарь, глас 4-й: Днесь притецем вернии к Божественному и пречудному образу Пресвятыя Богоматери, напaяющей верных сердца небесною Неупиваемою Чашею Своего милосердия, и людем верным чудеса показующей. Яже мы видяще и слышаще духовно празднуем и тепле вопием: Владычице Премилостивая, исцели наша недуги и страсти, молящи Сына Твоего, Христа Бога нашего, спасти души наша. Кондак: Избранное и дивное избавление нам даровася - Твой образ честный, Владычице Богородице, яко избавльшеся явлением его от недугов душевных и телесных и скорбных обстояний, благодарственная хваления приносим Ти, Всемилостивая Заступнице. Ты же, Владычице, Неупиваемою Чашею нами именуемая, приклонися благоутробно к нашим воздыханиям и воплем сердечным, и избавление подаждь страждущим недугом пианства, да с верою воззовем Ти: Радуйся, Владычице, Неупиваемая Чаше, духовную жажду нашу утоляющая. Молитва: О премилосердая Владычице! К Твоему заступлению ныне прибегаем, молений наших не презри, но милостивно услыши нас, жен, детей, матерей и тяжким недугом пианства одержимых, и того ради от матере своея, Церкве Христовы, и спасения отпадающих братий, сестер и сродник наших исцели. О милостивая Мати Божия, коснися сердец их и скоро возстави от падений греховных и ко спасительному воздержанию приведи их. Умоли Сына Твоего Христа Бога нашего, да простит нам согрешения наша и не отвратит милости Своея от людей Своих, но да укрепит нас в трезвении и целомудрии. Приими, Пресвятая Богородице, молитвы матерей, о чадех своих слезы проливающих, жен, о мужех своих рыдающих, чад сирых и убогих, заблуждшими оставленных, и всех нас, к иконе Твоей припадающих, и да приидет сей вопль наш, молитвами Твоими, ко престолу Всевышняго. Покрый и соблюди нас от лукаваго ловления и всех козней вражиих. В страшный же час исхода нашего помози пройти непреткновенно воздушныя мытарства, молитвами Твоими избави нас вечнаго осуждения, да покрыет нас милость Божия в нескончаемые веки веков. Аминь.",
  "originalUrl": "https://www.molitvoslov.com/text858.htm",
  "createdAt": "2025-09-20T21:24:33.532Z",
  "updatedAt": "2025-09-22T03:50:11.445Z",
  "url": "molitva-pred-ikonoyu-neupivaemaya-chasha-5-18-maya",
  "contentModern": "Тропарь, глас 4-и: сегодня притецем вернии к Божественному и пречудному образу Пресвятыя Богоматери, напaяющеи верных сердца небесною Неупиваемою Чашею Своего милосердия, и людем верным чудеса показующеи. Яже мы видяще и слышаще духовно празднуем и тепле вопием: Владычице Премилостивая, исцели наша недуги и страсти, молящи Сына Твоего, Христа Бога нашего, спасти души наша. Кондак: Избранное и дивное избавление нам даровася - Твои образ честныи, Владычице Богородице, яко избавльшеся явлением его от недугов душевных и телесных и скорбных обстоянии, благодарственная хваления приносим Ти, Всемилостивая Заступнице. Ты же, Владычице, Неупиваемою Чашею нами именуемая, приклонися благоутробно к нашим воздыханиям и воплем сердечным, и избавление подай страждущим недугом пианства, да с верою воззовем Ти: Радуися, Владычице, Неупиваемая Чаше, духовную жажду нашу утоляющая. Молитва: О премилосердая Владычице! К Твоему заступлению ныне прибегаем, молении наших не презри, но милостивно услыши нас, жен, детеи, матереи и тяжким недугом пианства одержимых, и того ради от матере своея, Церкве Христовы, и спасения отпадающих братии, сестер и сродник наших исцели. О милостивая Мати Божия, коснися сердец их и скоро возстави от падении греховных и ко спасительному воздержанию приведи их. Умоли Сына Твоего Христа Бога нашего, да простит нам согрешения наша и не отвратит милости Своея от людеи Своих, но да укрепит нас в трезвении и целомудрии. Приими, Пресвятая Богородице, молитвы матереи, о чадех своих слезы проливающих, жен, о мужех своих рыдающих, чад сирых и убогих, заблуждшими оставленных, и всех нас, к иконе Твоеи припадающих, и да приидет сеи вопль наш, молитвами Твоими, ко престолу Всевышняго. Покрыи и соблюди нас от лукавого ловления и всех кознеи вражиих. В страшныи же час исхода нашего помози проити непреткновенно воздушныя мытарства, молитвами Твоими избавь нас вечнаго осуждения, да покрыет нас милость Божия в нескончаемые веки веков. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}