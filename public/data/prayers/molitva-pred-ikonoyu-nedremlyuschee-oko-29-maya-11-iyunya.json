{
  "id": 394,
  "title": "Молитва пред иконою \"Недремлющее Око\" ( 29 Мая / 11 Июня)",
  "content": "О, Пресвятая и Преблагая Владычице Богородице, чистейшая Святаго Духа приемнице и непорочное Слова Божия святилище! Радуйся, яко Ты еси радость ангелом и человеком, Сладчайшего бо Иисуса Христа нашествием Духа Святаго родила еси плотию, и яко Младенца Того пеленами повила еси, яко возлюбленного Сына млеком питала еси и обнимающи лобзала еси. Молим тя, Великая Владычице: не отрини раб Твоих, сему чудотворному образу предстоящих и всю надежду свою по Бозе на Тя возложивших: Ты бо еси надежда и прибежище наше, жизнь и заступление наше, крепость наша и отрада. Умоли возлюбленного Сына Твоего, еже сохранитися отечеству нашему и всякой стране христианстей в мире и безмятежии и утвердитися державе Российстей, соблюдатися же непоколебимой Святей Православней Церкви нашей, неверию искоренитися, ересем и расколом упразднитися, пастырем нашим в ревности укрепитися, еже право правити слово истины. Паки умоли, Госпоже, возлюбленного Сына Твоего, да избавит всех нас от всякия нужды, скорби и болезни, да ниспослет нам тихое и мирное житие, здравие телесное и душевное спасение, да умирит страждущая сердца наша и да исцелит сердечные скорби, да вразумит нас на добрая дела, да очистит умы от помыслов суетных и наставит к исполнению заповедей Своих, и от вечныя муки да избавит, да дарует нам Небесное Царствие, в нем же возвеличим Тя, Преславную Владычицу нашу, и прославим пречестное и великолепное Имя Великаго Бога, Отца и Сына и Святаго Духа, ныне и присно и в бесконечныя веки веков.",
  "originalUrl": "https://www.molitvoslov.com/text860.htm",
  "createdAt": "2025-09-20T21:24:37.883Z",
  "updatedAt": "2025-09-22T03:50:11.445Z",
  "url": "molitva-pred-ikonoyu-nedremlyuschee-oko-29-maya-11-iyunya",
  "contentModern": "О, Пресвятая и Преблагая Владычице Богородице, чистеишая Святаго Духа приемнице и непорочное Слова Божия святилище! Радуися, яко Ты еси радость ангелом и человеком, Сладчаишего бо Иисуса Христа нашествием Духа Святаго родила еси плотию, и яко Младенца Того пеленами повила еси, яко возлюбленного Сына млеком питала еси и обнимающи лобзала еси. Молим тя, Великая Владычице: не отрини раб Твоих, сему чудотворному образу предстоящих и всю надежду свою по Бозе на Тя возложивших: Ты бо еси надежда и прибежище наше, жизнь и заступление наше, крепость наша и отрада. Умоли возлюбленного Сына Твоего, еже сохранитися отечеству нашему и всякои стране христианстеи в мире и безмятежии и утвердитися державе Россиистеи, соблюдатися же непоколебимои Святеи Православнеи Церкви нашеи, неверию искоренитися, ересем и расколом упразднитися, пастырем нашим в ревности укрепитися, еже право правити слово истины. Паки умоли, Госпоже, возлюбленного Сына Твоего, да избавит всех нас от всякия нужды, скорби и болезни, да ниспослет нам тихое и мирное житие, здравие телесное и душевное спасение, да умирит страждущая сердца наша и да исцелит сердечные скорби, да вразумит нас на добрая дела, да очистит умы от помыслов суетных и наставит к исполнению заповедеи Своих, и от вечныя муки да избавит, да дарует нам Небесное Царствие, в нем же возвеличим Тя, Преславную Владычицу нашу, и прославим пречестное и великолепное Имя Великаго Бога, Отца и Сына и Святаго Духа, ныне и всегда и в бесконечныя веки веков.",
  "summary": {
    "text": "Краткая молитва.",
    "tags": [
      "Богородица"
    ]
  }
}