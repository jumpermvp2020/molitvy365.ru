{
  "id": 86,
  "title": "Святым сорока мученикам Севастийским",
  "content": "О страстотерпцы Христовы, во граде севастийстем мужественно пострадавшии, к вам, яко молитвенникам нашим, усердно прибегаем и просим: испросите у Всещедраго Бога прощение согрешений наших и жития нашего исправление, да в покаянии и нелицемерней любви друг ко другу поживше, со дерзновением предстанем страшному судищу Христову и вашим предстательством одесную Праведного Судии предстанем. Ей, угодницы Божии, будите нам, рабам Божиим (имена), защитницы от всех враг видимых и невидимых, да под кровом святых ваших молитв избавимся от всех бед, зол и напастей до последнего дне жизни нашея, и тако прославим Великое и Достопокланяемое имя Вседетельныя Троицы, Отца и Сына и Святаго Духа, ныне и присно и во веки веков. Аминь.",
  "originalUrl": "https://www.molitvoslov.com/text886.htm",
  "createdAt": "2025-09-20T21:13:29.035Z",
  "updatedAt": "2025-09-22T03:50:11.487Z",
  "url": "svyatym-soroka-muchenikam-sevastiyskim",
  "contentModern": "О страстотерпцы Христовы, во граде севастиистем мужественно пострадавшии, к вам, яко молитвенникам нашим, усердно прибегаем и просим: испросите у Всещедраго Бога прощение согрешении наших и жития нашего исправление, да в покаянии и нелицемернеи любви друг ко другу поживше, со дерзновением предстанем страшному судищу Христову и вашим предстательством одесную Праведного Судии предстанем. Еи, угодницы Божии, будите нам, рабам Божиим (имена), защитницы от всех враг видимых и невидимых, да под кровом святых ваших молитв избавимся от всех бед, зол и напастеи до последнего дне жизни нашея, и тако прославим Великое и Достопокланяемое имя Вседетельныя Троицы, Отца и Сына и Святаго Духа, ныне и всегда и во веки веков. Аминь.",
  "summary": {
    "text": "Краткая молитва.",
    "tags": [
      "покаяние"
    ]
  }
}