{
  "id": 103,
  "title": "Мученикам Адриану и Наталии",
  "content": "Тропарь, глас 3-й:Богатство неиждивущее вменил еси веру спасенную, треблаженне, оставль отеческое нечестие и Владыки стопами шествуя, Божественными даровании обогатился еси, Адриане славне; Христа Бога моли спастися душам нашим. Кондак, глас 4-й: Жены богомудрыя Божественная словеса в сердце положив, Адриане, мучениче Христов. К мучением усердно стремился еси. С супругою венец прием. Молитва: О священная двоице, святии мученицы Христовы Адриане и Наталие, блаженнии супрузи и доблии страдальцы! Услышите нас, молящихся вам со слезами, и низпослите на ны вся благопотребная душам и телесем нашим, и молите Христа Бога, да помилует нас и сотворит с нами по милости Своей, да не погибнем во гресех наших. Ей, святии мученицы! Приимите глас моления нашего, и избавите ны молитвами вашими от глада, губителъства, труса, потопа, огня, града, меча, нашествия иноплеменников и междоусобныя брани, от внезапныя смерти и от всех бед, печалей и болезней, да присно вашими молитвами и предстательством укрепляеми, прославим Господа Иисуса Христа, Емуже подобает всякая слава, честь и поклонение, со безначальным Его Отцем и Пресвятым Духом, во веки веков. Аминь.",
  "originalUrl": "https://www.molitvoslov.com/text298.htm",
  "createdAt": "2025-09-20T21:14:07.265Z",
  "updatedAt": "2025-09-22T03:50:11.456Z",
  "url": "muchenikam-adrianu-i-natalii",
  "contentModern": "Тропарь, глас 3-и:Богатство неиждивущее вменил еси веру спасенную, треблаженне, оставль отеческое нечестие и Владыки стопами шествуя, Божественными даровании обогатился еси, Адриане славне; Христа Бога моли спастися душам нашим. Кондак, глас 4-и: Жены богомудрыя Божественная словеса в сердце положив, Адриане, мучениче Христов. К мучением усердно стремился еси. С супругою венец прием. Молитва: О священная двоице, святии мученицы Христовы Адриане и Наталие, блаженнии супрузи и доблии страдальцы! Услышите нас, молящихся вам со слезами, и низпослите на ны вся благопотребная душам и телесем нашим, и молите Христа Бога, да помилует нас и сотворит с нами по милости Своеи, да не погибнем во гресех наших. Еи, святии мученицы! Приимите глас моления нашего, и избавите ны молитвами вашими от глада, губителства, труса, потопа, огня, града, меча, нашествия иноплеменников и междоусобныя брани, от внезапныя смерти и от всех бед, печалеи и болезнеи, да присно вашими молитвами и предстательством укрепляеми, прославим Господа Иисуса Христа, Емуже подобает всякая слава, честь и поклонение, со безначальным Его Отцем и Пресвятым Духом, во веки веков. Аминь.",
  "summary": {
    "text": "Краткая молитва.",
    "tags": [
      "общая молитва"
    ]
  }
}