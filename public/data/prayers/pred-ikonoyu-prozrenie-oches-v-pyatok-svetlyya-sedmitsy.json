{
  "id": 381,
  "title": "Пред иконою \"Прозрение очес\" (В пяток Светлыя седмицы)",
  "content": "О Пресвятая Госпоже Владычице Богородице! Приими недостойную молитву нашу, и сохрани всех нас, с верою и любовию покланяющихся пречистому образу Твоему, от навета злых человек и от внезапныя смерти и даруй нам прежде конца покаяние. На моление наше умилосердися и радость вместо печали даруй. Се бо, на твой образ взирающе, яко живущей Ти с нами, молим Тя усердно: избави нас, о Мати всех скорбящих и обремененных, от всякия беды и напасти, скорби, болезни и печали и от всякого зла. И сподоби ны, недостойныя рабы Твоя, одесную стати Сына Твоего, Христа Бога нашего, во втором и славнем Его пришествии, и наследники быти Царствия Небеснаго и жизни вечныя со всеми Святыми в безконечныя веки веков.",
  "originalUrl": "https://www.molitvoslov.com/text855.htm",
  "createdAt": "2025-09-20T21:24:09.974Z",
  "updatedAt": "2025-09-22T03:50:11.468Z",
  "url": "pred-ikonoyu-prozrenie-oches-v-pyatok-svetlyya-sedmitsy",
  "contentModern": "О Пресвятая Госпоже Владычице Богородице! Приими недостоиную молитву нашу, и сохрани всех нас, с верою и любовию покланяющихся пречистому образу Твоему, от навета злых человек и от внезапныя смерти и даруи нам прежде конца покаяние. На моление наше умилосердися и радость вместо печали даруи. Се бо, на твои образ взирающе, яко живущеи Ти с нами, молим Тя усердно: избавь нас, о Мати всех скорбящих и обремененных, от всякия беды и напасти, скорби, болезни и печали и от всякого зла. И сподоби ны, недостоиныя рабы Твоя, одесную стати Сына Твоего, Христа Бога нашего, во втором и славнем Его пришествии, и наследники быти Царствия Небеснаго и жизни вечныя со всеми Святыми в безконечныя веки веков.",
  "summary": {
    "text": "Краткая молитва.",
    "tags": [
      "Богородица",
      "покаяние"
    ]
  }
}