{
  "id": 283,
  "title": "Священномученику Антипе, епископу Пергамскому",
  "content": "Тропарь, глас 4-й: И нравом причастник, и престолом наместник апостолом быв, деяние обрел еси, богодухновение, в видения восход: сего ради слово истины исправляя, веры ради пострадал еси даже до крове, священномучениче Антипо, моли Христа Бога спастися душам нашим. Кондак, глас 4-й: Апостолов сопрестольник и святителей украшение был еси, блаженне. Мученически прославився, возсиял еси. Якоже солнце, всех просвещая, Антипо священне, разрушил еси безбожия нощь глубокую. Сего ради тя почитаем, яко Божественнаго суща священномученика и целеб подателя. Молитва: О, преславный священномучениче Антипо и скорый помощниче христианом в болезнех! Верую от всея души и помышления, яко дадеся тебе от Господа дар болящия врачевати и разслабленныя укрепляти, сего ради к тебе, яко благодатному врачу болезней, аз немощный (или немощная) прибегаю и, твой досточтимый образ со благоговением лобызая (или лобызающи), молюся: твоим предстательством у Царя Небеснаго испроси мне болящему (или болящей) исцеление от удручающия мя зубныя болезни, аще бо и недостоин (или недостойна) есмь тебе благостнейшаго отца и приснаго заступника моего: но ты, быв подражатель человеколюбия Божия, сотвори мя достойна (или достойну) твоего заступления чрез мое обращение от злых дел к благому житию: уврачуй обильно дарованною тебе благодатию язвы и струпы души и тела моего, даруй ми здравие и спасение и во всем благое поспешение, да тако тихое и безмолвное житие пожив (или поживши) во всяком благочестии и чистоте, сподоблюся со всеми святыми славити Всесвятое имя Отца и Сына и Святаго Духа. Аминь.",
  "originalUrl": "https://www.molitvoslov.com/text687.htm",
  "createdAt": "2025-09-20T21:20:39.612Z",
  "updatedAt": "2025-09-22T03:50:11.478Z",
  "url": "svyaschennomucheniku-antipe-episkopu-pergamskomu",
  "contentModern": "Тропарь, глас 4-й: И нравом причастник, и престолом наместник апостолом быв, деяние обрел есть, богодухновение, в видение восход: сего ради слово истины исправляя, веры ради пострадал есть даже до крове, священномучениче Антипо, моли Христа Бога спастися душам нашим. Кондак, глас 4-й: Апостолов сопрестольник и святителей украшение был есть, блаженне. Мученически прославився, возсиял есть. Якоже солнце, всех просвещая, Антипо священне, разрушил есть безбожие нощь глубокую. Сего ради тебя почитаем, как Божественнаго суща священномученика и целеб подателя. Молитва: О, преславный священномучениче Антипо и скорый помощниче христианом в болезнех! Верую от всея души и помышление, как дадеся тебе от Господа дар болящие врачевати и разслабленние укрепляти, сего ради к тебе, как благодатному врачу болезней, я немощный (или немощная) прибегаю и, твой досточтимый образ со благоговением лобызая (или лобызающи), молюся: твоим предстательством у Царя Небеснаго испроси мне болящему (или болящей) исцеление от удручающие мя зубние болезни, если бо и недостоин (или недостойна) есмь тебе благостнейшаго отца и приснаго заступника моего: но ты, быв подражатель человеколюбие Божие, сотвори мя достойна (или достойну) твоего заступление чрез мое обращение от злых дел к благому житию: уврачуй обильно дарованною тебе благодатию язвы и струпы души и тела моего, даруй ми здравие и спасение и во всем благое поспешение, да тако тихое и безмолвное житие пожив (или поживши) во всяком благочестии и чистоте, сподоблюся со всеми святыми славити Всесвятое имя Отца и Сына и Святаго Духа. Аминь.",
  "summary": {
    "text": "Краткая молитва.",
    "tags": [
      "общая молитва",
      "при болезни, когда больно",
      "для семьи, для женатых и замужних"
    ]
  }
}