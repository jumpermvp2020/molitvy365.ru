{
  "id": 88,
  "title": "Преподобному Пафнутию, игумену Боровскому",
  "content": "О священная главо, земный ангеле, небесный человече, великий чудотворче,преподобне oтче наш Пафнутие! К тебе с верою и любовию усердно прибегаем и умиленно твоего заступления просим. Не дерзаем, грех ради наших, с свободою чад Божиих Господа и Владыку нашего о помиловании и прощении просити. Но тебе молитвенника к Нему благоприятна предлагаем и молим: испроси нам у благости Eго дары благопотрeбныя и спаситeльныя душам нашим: веру правую, во благочестии крепкое стояние, грехов прощение, жития совершенное исправление, да обратившеся от злых дел к богоугождению, прочее не прогневляем Господа святых Его заповедей преступлением. Умоли, святче Божий, Всевышняго Творца даровати мир и благочестие стране нашей православной. Сохрани, угодниче Христов, святую обитель твою, тобою созданную, и вся живущия и подвизающияся в ней от всякаго зла ненаветны. Призри милостивно на люди, раце мощей твоих предстоящия, и вся прошeния их во благое исполни. Нам же всем здравие душевное и телесное, земли плодоносие, тихое и богоугодное житие, благую христианскую кончину и добрый ответ на Страшнем Суде у Всемилостиваго Бога исходатайствуй. Ей, oтче, вемы, яко много может молитва твоя пред лицем Вседержителя Господа, и ничтоже невозможно eсть ходатайству твоему, аще токмо восхощеши: сего ради крепце на тя уповаем, и на твоя святыя молитвы вельми надеемся, яко ты приведеши нас, предстательством твоим, в тихое пристанище спасения и наследники явиши ны светлаго Царствия Христова. Не посрами же упования нашего, чудотворче святый, и сподоби нас вкупе с тобою блаженства Райскаго наслаждатися, да славим, хвалим и величаем великую милость к нам Человеколюбца Бога, Отца и Сына и Святаго Духа, и твое благое oтеческое заступление во веки веков. Аминь.",
  "originalUrl": "https://www.molitvoslov.com/text911.htm",
  "createdAt": "2025-09-20T21:13:33.511Z",
  "updatedAt": "2025-09-22T03:50:11.470Z",
  "url": "prepodobnomu-pafnutiyu-igumenu-borovskomu",
  "contentModern": "О священная главо, земныи ангеле, небесныи человече, великии чудотворче,преподобне oтче наш Пафнутие! К тебе с верою и любовию усердно прибегаем и умиленно твоего заступления просим. Не дерзаем, грех ради наших, с свободою чад Божиих Господа и Владыку нашего о помиловании и прощении просити. Но тебе молитвенника к Нему благоприятна предлагаем и молим: испроси нам у благости Eго дары благопотрeбныя и спаситeльныя душам нашим: веру правую, во благочестии крепкое стояние, грехов прощение, жития совершенное исправление, да обратившеся от злых дел к богоугождению, прочее не прогневляем Господа святых Его заповедеи преступлением. Умоли, святче Божии, Всевышняго Творца даровати мир и благочестие стране нашеи православнои. Сохрани, угодниче Христов, святую обитель твою, тобою созданную, и вся живущия и подвизающияся в неи от всякаго зла ненаветны. Призри милостивно на люди, раце мощеи твоих предстоящия, и вся прошeния их во благое исполни. Нам же всем здравие душевное и телесное, земли плодоносие, тихое и богоугодное житие, благую христианскую кончину и добрыи ответ на Страшнем Суде у Всемилостиваго Бога исходатаиствуи. Еи, oтче, вемы, яко много может молитва твоя пред лицем Вседержителя Господа, и ничтоже невозможно eсть ходатаиству твоему, если токмо восхощеши: сего ради крепце на тя уповаем, и на твоя святыя молитвы вельми надеемся, яко ты приведеши нас, предстательством твоим, в тихое пристанище спасения и наследники явиши ны светлаго Царствия Христова. Не посрами же упования нашего, чудотворче святыи, и сподоби нас вкупе с тобою блаженства Раискаго наслаждатися, да славим, хвалим и величаем великую милость к нам Человеколюбца Бога, Отца и Сына и Святаго Духа, и твое благое oтеческое заступление во веки веков. Аминь.",
  "summary": {
    "text": "Краткая молитва.",
    "tags": [
      "Господу"
    ]
  }
}