{
  "id": 234,
  "title": "Святым благоверным князьям Борису и Глебу, в крещении Роману и Давиду",
  "content": "Святым благоверным князьям Борису и Глебу, в крещении Роману и Давиду Тропарь, глас 2-й: Правдивая страстотерпца, и истинная Евангелия Христова послушателя, целомудренный Романе с незлобивым Давидом, не сопротив стаста врагу сущу брату, убивающему телеса ваша, душам же коснутся не могущу. Да плачется убо злый властолюбец, вы же радующеся с лики ангельскими, предстояще Святей Троице, молитеся о державе сродников ваших, богоугодней быти, и сыновом Российским спастися. Кондак, глас 3-й: Возсия днесь преславная память ваша, благороднии страстотерпцы Христовы, Романе и Давиде, созывающи нас к похвалению Христа Бога нашего. Тем, притекающе к раце мощей ваших, исцеления дар приемлем молитвами вашими, святии: вы бо Божественнии врачеве есте. Величание: Величаем вас, страстотерпцы святии, и чтим честная страдания ваша, яже за Христа претерпели есте. Молитва: О, двоице священная, братия прекрасная, доблии страстотерпцы Борисе и Глебе, от юности Христу верою, чистотою и любовию послуживший, и кровьми своими, яко багряницею, украсившиися, и ныне со Христом царствующий! Не забудите и нас, сущих на земли, но яко теплии заступницы, вашим сильным ходатайством пред Христом Богом сохраните юных во святей вере и чистоте неврежденными от всякаго прилога неверия и нечистоты, оградите всех нас от всякия скорби, озлоблений и напрасныя смерти, укротите всякую вражду и злобу, действом диавола воздвизаемую от ближних и чуждих. Молим вас, христолюбивии страстотерпцы, испросите у Великодаровитаго Владыки всем нам оставление прегрешений наших, единомыслие и здравие, избавление от нашествия иноплеменных, междоусобныя брани, язвы и глада. Снабдевайте своим заступлением (град сей и) всех, чтущих святую память вашу, во веки веков. Аминь.",
  "originalUrl": "https://www.molitvoslov.com/text595.htm",
  "createdAt": "2025-09-20T21:18:54.266Z",
  "updatedAt": "2025-09-22T03:50:11.486Z",
  "url": "svyatym-blagovernym-knyazyam-borisu-i-glebu-v-kreschenii-romanu-i-davidu",
  "contentModern": "Святым благоверным князьям Борису и Глебу, в крещении Роману и Давиду Тропарь, глас 2-й: Правдивая страстотерпца, и истинная Евангелие Христова послушателя, целомудренный Романе с незлобивым Давидом, не сопротив стаста врагу сущу брату, убивающему телеса ваша, душам же коснутся не могущу. Да плачется убо злый властолюбец, вы же радующеся с лики ангельскими, предстояще Святей Троице, молитеся о державе сродников ваших, богоугодней быти, и сыновом Российским спастися. Кондак, глас 3-й: Возсие днесь преславная память ваша, благороднии страстотерпцы Христовы, Романе и Давиде, созывающи нас к похвалению Христа Бога нашего. Тем, притекающе к раце мощей ваших, исцеление дар приемлем молитвами вашими, святии: вы бо Божественнии врачеве есте. Величание: Величаем вас, страстотерпцы святии, и чтим честная страдание ваша, яже за Христа претерпели есте. Молитва: О, двоице священная, братие прекрасная, доблии страстотерпцы Борисе и Глебе, от юности Христу верою, чистотою и любовию послуживший, и кровьми своими, как багряницею, украсившиися, и ныне со Христом царствующий! Не забудите и нас, сущих на земли, но как теплии заступницы, вашим сильным ходатайством пред Христом Богом сохраните юных во святей вере и чистоте неврежденными от всякаго прилога неверие и нечистоты, оградите всех нас от всякие скорби, озлоблений и напрасние смерти, укротите всякую вражду и злобу, действом диавола воздвизаемую от ближних и чуждих. Молим вас, христолюбивии страстотерпцы, испросите у Великодаровитаго Владыки всем нам оставление прегрешений наших, единомыслие и здравие, избавление от нашествие иноплеменных, междоусобние брани, язвы и глада. Снабдевайте своим заступлением (град сей и) всех, чтущих святую память вашу, во веки веков. Аминь.",
  "summary": {
    "text": "Краткая молитва.",
    "tags": [
      "общая молитва",
      "для семьи, для женатых и замужних"
    ]
  }
}